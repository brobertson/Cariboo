<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Episode</title>
  </head>
  <body>
    <div class="chapter" id="id2531164"><h2>1. Episode</h2>
<dl><dt><span id="index.xml-sp-id2796600"><!--anchor--></span>Ξανθίας</dt><dd>ἰὼ χελῶναι μακάριαι τοῦ δέρματος,καὶ τρὶς μακάριαι τοῦ ᾽πὶ ταῖς πλευραῖς τέγους.ὡς εὖ κατηρέψασθε καὶ νουβυστικῶς<span class="linenum">1295</span>κεράμῳ τὸ νῶτον ὥστε τὰς πληγὰς στέγειν.ἐγὼ δ᾽ ἀπόλωλα στιζόμενος βακτηρίᾳ.</dd></dl>
<dl><dt><span id="index.xml-sp-id2796630"><!--anchor--></span>Χορός</dt><dd>τί δ᾽ ἔστιν ὦ παῖ; παῖδα γάρ, κἂν ᾖ γέρων,καλεῖν δίκαιον ὅστις ἂν πληγὰς λάβῃ.</dd></dl>
<dl><dt><span id="index.xml-sp-id2796644"><!--anchor--></span>Ξανθίας</dt><dd>οὐ γὰρ ὁ γέρων ἀτηρότατον ἄρ᾽ ἦν κακὸν<span class="linenum">1300</span>καὶ τῶν ξυνόντων πολὺ παροινικώτατος;καίτοι παρῆν Ἵππυλλος Ἀντιφῶν ΛύκωνΛυσίστρατος Θούφραστος οἱ περὶ Φρύνιχον.τούτων ἁπάντων ἦν ὑβριστότατος μακρῷ.εὐθὺς γὰρ ὡς ἐνέπλητο πολλῶν κἀγαθῶν,<span class="linenum">1305</span>ἐνήλατ᾽ ἐσκίρτα ᾽πεπόρδει κατεγέλαὥσπερ καχρύων ὀνίδιον εὐωχημένονκἄτυπτεν ἐμὲ νεανικῶς ‘παῖ παῖ’ καλῶν.εἶτ᾽ αὐτὸν ὡς εἶδ᾽ ᾔκασεν Λυσίστρατος·‘ἔοικας ὦ πρεσβῦτα νεοπλούτῳ τρυγὶ<span class="linenum">1310</span>κλητῆρί τ᾽ εἰς ἀχυρμὸν ἀποδεδρακότι.’ὁ δ᾽ ἀνακραγὼν ἀντῄκασ᾽ αὐτὸν πάρνοπιτὰ θρῖα τοῦ τρίβωνος ἀποβεβληκότι,Σθενέλῳ τε τὰ σκευάρια διακεκαρμένῳ.οἱ δ᾽ ἀνεκρότησαν, πλήν γε Θουφράστου μόνου·<span class="linenum">1315</span>οὗτος δὲ διεμύλλαινεν ὡς δὴ δεξιός.ὁ γέρων δὲ τὸν Θούφραστον ἤρετ᾽· ᾽εἰπέ μοι,ἐπὶ τῷ κομᾷς καὶ κομψὸς εἶναι προσποιεῖ,κωμῳδολοιχῶν περὶ τὸν εὖ πράττοντ᾽ ἀεί;᾽τοιαῦτα περιύβριζεν αὐτοὺς ἐν μέρει,<span class="linenum">1320</span>σκώπτων ἀγροίκως καὶ προσέτι λόγους λέγωνἀμαθέστατ᾽ οὐδὲν εἰκότας τῷ πράγματι.ἔπειτ᾽ ἐπειδὴ ᾽μέθυεν, οἴκαδ᾽ ἔρχεταιτύπτων ἅπαντας, ἤν τις αὐτῷ ξυντύχῃ.ὁδὶ δὲ καὶ δὴ σφαλλόμενος προσέρχεται.<span class="linenum">1325</span>ἀλλ᾽ ἐκποδὼν ἄπειμι πρὶν πληγὰς λαβεῖν.</dd></dl>
<div class="chapter" id="id2531524"><h3>1.1. lyric</h3>
<dl><dt><span id="index.xml-sp-id2796803"><!--anchor--></span>Φιλοκλέων</dt><dd>ἄνεχε πάρεχε·κλαύσεταί τις τῶν ὄπισθενἐπακολουθούντων ἐμοί·οἷον, εἰ μὴ ᾽ρρήσεθ᾽, ὑμᾶς<span class="linenum">1330</span>ὦ πόνηροι ταυτῃὶ τῇδᾳδὶ φρυκτοὺς σκευάσω.</dd></dl>
<dl><dt><span id="index.xml-sp-id2796835"><!--anchor--></span>Ξυμότης τις</dt><dd>ἦ μὴν σὺ δώσεις αὔριον τούτων δίκηνἡμῖν ἅπασι, κεἰ σφόδρ᾽ εἶ νεανίας.ἁθρόοι γὰρ ἥξομέν σε προσκαλούμενοι.</dd></dl>
<dl><dt><span id="index.xml-sp-id2796862"><!--anchor--></span>Φιλοκλέων</dt><dd><span class="linenum">1335</span>ἰὴ ἰεῦ, καλούμενοι.ἀρχαῖά γ᾽ ὑμῶν· ἆρά γ᾽ ἴσθ᾽ὡς οὐδ᾽ ἀκούων ἀνέχομαιδικῶν; ἰαιβοῖ, αἰβοῖ.τάδε μ᾽ ἀρέσκει· βάλλε κημούς.<span class="linenum">1340</span>οὐκ ἄπεισι; ποῦ ᾽στιν &lt;ἡμῖν&gt;ἡλιαστής; ἐκποδών.</dd></dl>
<dl><dt><span id="index.xml-sp-id2796908"><!--anchor--></span>Φιλοκλέων</dt><dd>ἀνάβαινε δεῦρο χρυσομηλολόνθιον,τῇ χειρὶ τουδὶ λαβομένη τοῦ σχοινίου.ἔχου· φυλάττου δ᾽, ὡς σαπρὸν τὸ σχοινίον·ὅμως γε μέντοι τριβόμενον οὐκ ἄχθεται.<span class="linenum">1345</span>ὁρᾷς ἐγώ σ᾽ ὡς δεξιῶς ὑφειλόμηνμέλλουσαν ἤδη λεσβιᾶν τοὺς ξυμπότας·ὧν οὕνεκ᾽ ἀπόδος τῷ πέει τῳδὶ χάριν.ἀλλ᾽ οὐκ ἀποδώσεις οὐδ᾽ ἐφιαλεῖς οἶδ᾽ ὅτι,ἀλλ᾽ ἐξαπατήσεις κἀγχανεῖ τούτῳ μέγα·<span class="linenum">1350</span>πολλοῖς γὰρ ἤδη χἀτέροις αὔτ᾽ ἠργάσω.ἐὰν γένῃ δὲ μὴ κακὴ νυνὶ γυνή,ἐγώ σ᾽ ἐπειδὰν οὑμὸς υἱὸς ἀποθάνῃ,λυσάμενος ἕξω παλλακὴν ὦ χοιρίον.νῦν δ᾽ οὐ κρατῶ ᾽γὼ τῶν ἐμαυτοῦ χρημάτων<span class="linenum">1355</span>νέος γάρ εἰμι καὶ φυλάττομαι σφόδρα.τὸ γὰρ υἵδιον τηρεῖ με, κἄστι δύσκολονκἄλλως κυμινοπριστοκαρδαμογλύφον.ταῦτ᾽ οὖν περί μου δέδοικε μὴ διαφθαρῶ.πατὴρ γὰρ οὐδείς ἐστιν αὐτῷ πλὴν ἐμοῦ.<span class="linenum">1360</span>ὁδὶ δὲ καὐτὸς ἐπὶ σὲ κἄμ᾽ ἔοικε θεῖν.ἀλλ᾽ ὡς τάχιστα στῆθι τάσδε τὰς δετὰςλαβοῦσ᾽, ἵν᾽ αὐτὸν τωθάσω νεανικῶς,οἵοις ποθ᾽ οὗτος ἐμὲ πρὸ τῶν μυστηρίων.</dd></dl>
<dl><dt><span id="index.xml-sp-id2797025"><!--anchor--></span>Βδελυκλέων</dt><dd>ὦ οὗτος οὗτος τυφεδανὲ καὶ χοιρόθλιψ,<span class="linenum">1365</span>ποθεῖν ἐρᾶν τ᾽ ἔοικας ὡραίας σοροῦ.οὔτοι καταπροίξει μὰ τὸν Ἀπόλλω τοῦτο δρῶν.</dd></dl>
<dl><dt><span id="index.xml-sp-id2797047"><!--anchor--></span>Φιλοκλέων</dt><dd>ὡς ἡδέως φάγοις ἂν ἐξ ὄξους δίκην.</dd></dl>
<dl><dt><span id="index.xml-sp-id2797057"><!--anchor--></span>Βδελυκλέων</dt><dd>οὐ δεινὰ τωθάζειν σε τὴν αὐλητρίδατῶν ξυμποτῶν κλέψαντα;</dd></dl>
<dl><dt><span id="index.xml-sp-id2797072"><!--anchor--></span>Φιλοκλέων</dt><dd>ποίαν αὐλητρίδα;<span class="linenum">1370</span>τί ταῦτα ληρεῖς ὥσπερ ἀπὸ τύμβου πεσών;</dd></dl>
<dl><dt><span id="index.xml-sp-id2797090"><!--anchor--></span>Βδελυκλέων</dt><dd>νὴ τὸν Δί᾽ αὕτη πού ᾽στί σοί γ᾽ ἡ Δαρδανίς.</dd></dl>
<dl><dt><span id="index.xml-sp-id2797100"><!--anchor--></span>Φιλοκλέων</dt><dd>οὔκ, ἀλλ᾽ ἐν ἀγορᾷ τοῖς θεοῖς δᾲς κάεται.</dd></dl>
<dl><dt><span id="index.xml-sp-id2797111"><!--anchor--></span>Βδελυκλέων</dt><dd>δᾲς ἥδε;</dd></dl>
<dl><dt><span id="index.xml-sp-id2797120"><!--anchor--></span>Φιλοκλέων</dt><dd>δᾲς δῆτ᾽. οὐχ ὁρᾷς ἐστιγμένην;</dd></dl>
<dl><dt><span id="index.xml-sp-id2797132"><!--anchor--></span>Βδελυκλέων</dt><dd>τί δὲ τὸ μέλαν τοῦτ᾽ ἐστὶν αὐτῆς τοὐν μέσῳ;</dd></dl>
<dl><dt><span id="index.xml-sp-id2797143"><!--anchor--></span>Φιλοκλέων</dt><dd><span class="linenum">1375</span>ἡ πίττα δήπου καομένης ἐξέρχεται.</dd></dl>
<dl><dt><span id="index.xml-sp-id2797155"><!--anchor--></span>Βδελυκλέων</dt><dd>ὁ δ᾽ ὄπισθεν οὐχὶ πρωκτός ἐστιν οὑτοσί;</dd></dl>
<dl><dt><span id="index.xml-sp-id2797166"><!--anchor--></span>Φιλοκλέων</dt><dd>ὄζος μὲν οὖν τῆς δᾳδὸς οὗτος ἐξέχει.</dd></dl>
<dl><dt><span id="index.xml-sp-id2797176"><!--anchor--></span>Βδελυκλέων</dt><dd>τί λέγεις σύ; ποῖος ὄζος; οὐκ εἶ δεῦρο σύ;</dd></dl>
<dl><dt><span id="index.xml-sp-id2797186"><!--anchor--></span>Φιλοκλέων</dt><dd>ἆ ἆ τί μέλλεις δρᾶν;</dd></dl>
<dl><dt><span id="index.xml-sp-id2797196"><!--anchor--></span>Βδελυκλέων</dt><dd>ἄγειν ταύτην λαβὼν<span class="linenum">1380</span>ἀφελόμενός σε καὶ νομίσας εἶναι σαπρὸνκοὐδὲν δύνασθαι δρᾶν.</dd></dl>
<dl><dt><span id="index.xml-sp-id2797219"><!--anchor--></span>Φιλοκλέων</dt><dd>ἄκουσόν νυν ἐμοῦ.Ὀλυμπίασιν, ἡνίκ᾽ ἐθεώρουν ἐγώ,Ἐφουδίων ἐμαχέσατ᾽ Ἀσκώνδᾳ καλῶςἤδη γέρων ὤν· εἶτα τῇ πυγμῇ θενὼν<span class="linenum">1385</span>ὁ πρεσβύτερος κατέβαλε τὸν νεώτερον.πρὸς ταῦτα τηροῦ μὴ λάβῃς ὑπώπια.</dd></dl>
<dl><dt><span id="index.xml-sp-id2797254"><!--anchor--></span>Βδελυκλέων</dt><dd>νὴ τὸν Δί᾽ ἐξέμαθές γε τὴν Ὀλυμπίαν.</dd></dl>
<dl><dt><span id="index.xml-sp-id2797272"><!--anchor--></span>Αρτόπωλις</dt><dd>ἴθι μοι παράστηθ᾽, ἀντιβολῶ πρὸς τῶν θεῶν.ὁδὶ γὰρ ἁνήρ ἐστιν ὅς μ᾽ ἀπώλεσεν<span class="linenum">1390</span>τῇ δᾳδὶ παίων, κἀξέβαλεν ἐντευθενὶἄρτους δέκ᾽ ὀβολῶν κἀπιθήκην τέτταρας.</dd></dl>
<dl><dt><span id="index.xml-sp-id2797298"><!--anchor--></span>Βδελυκλέων</dt><dd>ὁρᾷς ἃ δέδρακας; πράγματ᾽ αὖ δεῖ καὶ δίκαςἔχειν διὰ τὸν σὸν οἶνον.</dd></dl>
<dl><dt><span id="index.xml-sp-id2797313"><!--anchor--></span>Φιλοκλέων</dt><dd>οὐδαμῶς γ᾽, ἐπεὶλόγοι διαλλάξουσιν αὐτὰ δεξιοί·<span class="linenum">1395</span>ὥστ᾽ οἶδ᾽ ὁτιὴ ταύτῃ διαλλαχθήσομαι.</dd></dl>
<dl><dt><span id="index.xml-sp-id2797335"><!--anchor--></span>Αρτόπωλις</dt><dd>οὔτοι μὰ τὼ θεὼ καταπροίξει Μυρτίαςτῆς Ἀγκυλίωνος θυγατέρος καὶ Σωστράτης,οὕτω διαφθείρας ἐμοῦ τὰ φορτία.</dd></dl>
<dl><dt><span id="index.xml-sp-id2797354"><!--anchor--></span>Φιλοκλέων</dt><dd>ἄκουσον ὦ γύναι· λόγον σοι βούλομαι<span class="linenum">1400</span>λέξαι χαρίεντα.</dd></dl>
<dl><dt><span id="index.xml-sp-id2797370"><!--anchor--></span>Αρτόπωλις</dt><dd>μὰ Δία μὴ ᾽μοί γ᾽ ὦ μέλε.</dd></dl>
<dl><dt><span id="index.xml-sp-id2797382"><!--anchor--></span>Φιλοκλέων</dt><dd>Αἴσωπον ἀπὸ δείπνου βαδίζονθ᾽ ἑσπέραςθρασεῖα καὶ μεθύση τις ὑλάκτει κύων.κἄπειτ᾽ ἐκεῖνος εἶπεν, ‘ὦ κύον κύον,εἰ νὴ Δί᾽ ἀντὶ τῆς κακῆς γλώττης ποθὲν<span class="linenum">1405</span>πυροὺς πρίαιο, σωφρονεῖν ἄν μοι δοκεῖς.’</dd></dl>
<dl><dt><span id="index.xml-sp-id2797413"><!--anchor--></span>Αρτόπωλις</dt><dd>καὶ καταγελᾷς μου; προσκαλοῦμαί σ᾽ ὅστις εἶπρὸς τοὺς ἀγορανόμους βλάβης τῶν φορτίων,κλητῆρ᾽ ἔχουσα Χαιρεφῶντα τουτονί.</dd></dl>
<dl><dt><span id="index.xml-sp-id2797433"><!--anchor--></span>Φιλοκλέων</dt><dd>μὰ Δί᾽ ἀλλ᾽ ἄκουσον, ἤν τί σοι δόξω λέγειν.<span class="linenum">1410</span>Λᾶσός ποτ᾽ ἀντεδίδασκε καὶ Σιμωνίδης·ἔπειθ᾽ ὁ Λᾶσος εἶπεν, ‘ὀλίγον μοι μέλει.’</dd></dl>
<dl><dt><span id="index.xml-sp-id2797454"><!--anchor--></span>Αρτόπωλις</dt><dd>ἄληθες οὗτος;</dd></dl>
<dl><dt><span id="index.xml-sp-id2797464"><!--anchor--></span>Φιλοκλέων</dt><dd>καὶ σὺ δή μοι Χαιρεφῶνγυναικὶ † κλητεύειν ἐοικὼς † θαψίνῃ,Ἰνοῖ κρεμαμένῃ πρὸς ποδῶν Εὐριπίδου.</dd></dl>
<dl><dt><span id="index.xml-sp-id2797485"><!--anchor--></span>Βδελυκλέων</dt><dd><span class="linenum">1415</span>ὁδί τις ἕτερος, ὡς ἔοικεν, ἔρχεταικαλούμενός σε· τόν γέ τοι κλητῆρ᾽ ἔχει.</dd></dl>
<dl><dt><span id="index.xml-sp-id2797508"><!--anchor--></span>Κατήγορος</dt><dd>οἴμοι κακοδαίμων. προσκαλοῦμαί σ᾽ ὦ γέρονὕβρεως.</dd></dl>
<dl><dt><span id="index.xml-sp-id2797522"><!--anchor--></span>Βδελυκλέων</dt><dd>ὕβρεως; μὴ μὴ καλέσῃ πρὸς τῶν θεῶν·ἐγὼ γὰρ ὑπὲρ αὐτοῦ δίκην δίδωμί σοι<span class="linenum">1420</span>ἣν ἂν σὺ τάξῃς, καὶ χάριν προσείσομαι.</dd></dl>
<dl><dt><span id="index.xml-sp-id2797546"><!--anchor--></span>Φιλοκλέων</dt><dd>ἐγὼ μὲν οὖν αὐτῷ διαλλαχθη´σομαιἑκών· ὁμολογῶ γὰρ πατάξαι καὶ βαλεῖν.ἀλλ᾽ ἐλθὲ δευρί· πότερον ἐπιτρέπεις ἐμοί,ὅ τι χρή μ᾽ ἀποτείσαντ᾽ ἀργύριον τοῦ πράγματος<span class="linenum">1425</span>εἶναι φίλον τὸ λοιπόν, ἢ σύ μοι φράσεις;</dd></dl>
<dl><dt><span id="index.xml-sp-id2797577"><!--anchor--></span>Κατήγορος</dt><dd>σὺ λέγε. δικῶν γὰρ οὐ δέομ᾽ οὐδὲ πραγμάτων.</dd></dl>
<dl><dt><span id="index.xml-sp-id2797587"><!--anchor--></span>Φιλοκλέων</dt><dd>ἀνὴρ Συβαρίτης ἐξέπεσεν ἐξ ἅρματος,καί πως κατεάγη τῆς κεφαλῆς μέγα σφόδρα·ἐτύγχανεν γὰρ οὐ τρίβων ὢν ἱππικῆς.<span class="linenum">1430</span>κἄπειτ᾽ ἐπιστὰς εἶπ᾽ ἀνὴρ αὐτῷ φίλος·‘ἔρδοι τις ἣν ἕκαστος εἰδείη τέχνην.’οὕτω δὲ καὶ σὺ παράτρεχ᾽ ἐς τὰ Πιττάλου.</dd></dl>
<dl><dt><span id="index.xml-sp-id2797622"><!--anchor--></span>Βδελυκλέων</dt><dd>οὕμοιά σου καὶ ταῦτα τοῖς ἄλλοις τρόποις.</dd></dl>
<dl><dt><span id="index.xml-sp-id2797633"><!--anchor--></span>Κατήγορος</dt><dd>ἀλλ᾽ οὖν σὺ μέμνησ᾽ αὐτὸς ἁπεκρίνατο.</dd></dl>
<dl><dt><span id="index.xml-sp-id2797643"><!--anchor--></span>Φιλοκλέων</dt><dd><span class="linenum">1435</span>ἄκουε, μὴ φεῦγ᾽. ἐν Συβάρει γυνή ποτεκατέαξ᾽ ἐχῖνον.</dd></dl>
<dl><dt><span id="index.xml-sp-id2797660"><!--anchor--></span>Κατήγορος</dt><dd>ταῦτ᾽ ἐγὼ μαρτύρομαι.</dd></dl>
<dl><dt><span id="index.xml-sp-id2797671"><!--anchor--></span>Φιλοκλέων</dt><dd>οὑχῖνος οὖν ἔχων τιν᾽ ἐπεμαρτύρατο·εἶθ᾽ ἡ Συβαρῖτις εἶπεν,  “εἰ ναὶ τὰν κόραντὴν μαρτυρίαν ταύτην ἐάσας ἐν τάχει<span class="linenum">1440</span>ἐπίδεσμον ἐπρίω, νοῦν ἂν εἶχες πλείονα.”</dd></dl>
<dl><dt><span id="index.xml-sp-id2797698"><!--anchor--></span>Κατήγορος</dt><dd>ὕβριζ᾽ ἕως ἂν τὴν δίκην ἅρχων καλῇ.</dd></dl>
<dl><dt><span id="index.xml-sp-id2797708"><!--anchor--></span>Βδελυκλέων</dt><dd>οὔτοι μὰ τὴν Δήμητρ᾽ ἔτ᾽ ἐνταυθοῖ μενεῖς,ἀλλ᾽ ἀράμενος οἴσω σε —</dd></dl>
<dl><dt><span id="index.xml-sp-id2797723"><!--anchor--></span>Φιλοκλέων</dt><dd>τί ποιεῖς;</dd></dl>
<dl><dt><span id="index.xml-sp-id2797734"><!--anchor--></span>Βδελυκλέων</dt><dd>ὅ τι ποιῶ;εἴσω φέρω σ᾽ ἐντεῦθεν· εἰ δὲ μή, τάχα<span class="linenum">1445</span>κλητῆρες ἐπιλείψουσι τοὺς καλουμένους.</dd></dl>
<dl><dt><span id="index.xml-sp-id2797756"><!--anchor--></span>Φιλοκλέων</dt><dd>Αἴσωπον οἱ Δελφοί ποτ᾽ —</dd></dl>
<dl><dt><span id="index.xml-sp-id2797766"><!--anchor--></span>Βδελυκλέων</dt><dd>ὀλίγον μοι μέλει.</dd></dl>
<dl><dt><span id="index.xml-sp-id2797778"><!--anchor--></span>Φιλοκλέων</dt><dd>φιάλην ἐπῃτιῶντο κλέψαι τοῦ θεοῦ·ὁ δ᾽ ἔλεξεν αὐτοῖς, ὡς ὁ κάνθαρός ποτε —</dd></dl>
<dl><dt><span id="index.xml-sp-id2797793"><!--anchor--></span>Βδελυκλέων</dt><dd>οἴμ᾽ ὡς ἀπολῶ σ᾽ αὐτοῖσι τοῖσι κανθάροις.</dd></dl></div></div>
  </body>
</html>
