<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Episode</title>
  </head>
  <body>
    <div class="chapter" id="id2528498"><h2>1. Episode</h2>
<dl><dt><span id="index.xml-sp-id2795059"><!--anchor--></span>Φιλοκλέων</dt><dd>οὔτοι ποτὲ ζῶν τοῦτον ἀποδυθήσομαι,ἐπεὶ μόνος μ᾽ ἔσωσε παρατεταγμένον,ὅθ᾽ ὁ βορέας ὁ μέγας ἐπεστρατεύσατο.</dd></dl>
<dl><dt><span id="index.xml-sp-id2795077"><!--anchor--></span>Βδελυκλέων</dt><dd><span class="linenum">1125</span>ἀγαθὸν ἔοικας οὐδὲν ἐπιθυμεῖν παθεῖν.</dd></dl>
<dl><dt><span id="index.xml-sp-id2795090"><!--anchor--></span>Φιλοκλέων</dt><dd>μὰ τὸν Δί᾽ οὐ γὰρ οὐδαμῶς μοι ξύμφορον.καὶ γὰρ πρότερον ἐπανθρακίδων ἐμπλήμενοςἀπέδωκ᾽ ὀφείλων τῷ κναφεῖ τριώβολον.</dd></dl>
<dl><dt><span id="index.xml-sp-id2795110"><!--anchor--></span>Βδελυκλέων</dt><dd>ἀλλ᾽ οὖν πεπειράσθω γ᾽, ἐπειδήπερ γ᾽ ἅπαξ<span class="linenum">1130</span>ἐμοὶ σεαυτὸν παραδέδωκας εὖ ποιεῖν.</dd></dl>
<dl><dt><span id="index.xml-sp-id2795127"><!--anchor--></span>Φιλοκλέων</dt><dd>τί οὖν κελεύεις δρᾶν με;</dd></dl>
<dl><dt><span id="index.xml-sp-id2795136"><!--anchor--></span>Βδελυκλέων</dt><dd>τὸν τρίβων᾽ ἄφες,τηνδὶ δὲ χλαῖναν ἀναβαλοῦ τριβωνικῶς.</dd></dl>
<dl><dt><span id="index.xml-sp-id2795153"><!--anchor--></span>Φιλοκλέων</dt><dd>ἔπειτα παῖδας χρὴ φυτεύειν καὶ τρέφειν,ὅθ᾽ οὑτοσί με νῦν ἀποπνῖξαι βούλεται;</dd></dl>
<dl><dt><span id="index.xml-sp-id2795168"><!--anchor--></span>Βδελυκλέων</dt><dd><span class="linenum">1135</span>ἔχ᾽ ἀναβαλοῦ τηνδὶ λαβὼν καὶ μὴ λάλει.</dd></dl>
<dl><dt><span id="index.xml-sp-id2795180"><!--anchor--></span>Φιλοκλέων</dt><dd>τουτὶ τὸ κακὸν τί ἐστι πρὸς πάντων θεῶν;</dd></dl>
<dl><dt><span id="index.xml-sp-id2795191"><!--anchor--></span>Βδελυκλέων</dt><dd>οἱ μὲν καλοῦσι Περσίδ᾽ οἱ δὲ καυνάκην.</dd></dl>
<dl><dt><span id="index.xml-sp-id2795201"><!--anchor--></span>Φιλοκλέων</dt><dd>ἐγὼ δὲ σισύραν ᾠόμην Θυμαιτίδα.</dd></dl>
<dl><dt><span id="index.xml-sp-id2795211"><!--anchor--></span>Βδελυκλέων</dt><dd>κοὐ θαῦμά γ᾽· ἐς Σάρδεις γὰρ οὐκ ἐλήλυθας.<span class="linenum">1140</span>ἔγνως γὰρ ἄν· νῦν δ᾽ οὐχὶ γιγνώσκεις.</dd></dl>
<dl><dt><span id="index.xml-sp-id2795228"><!--anchor--></span>Φιλοκλέων</dt><dd>ἐγώ;μὰ τὸν Δί᾽ οὐ τοίνυν· ἀτὰρ δοκεῖ γέ μοιἐοικέναι μάλιστα Μορύχου σάγματι.</dd></dl>
<dl><dt><span id="index.xml-sp-id2795248"><!--anchor--></span>Βδελυκλέων</dt><dd>οὔκ, ἀλλ᾽ ἐν Ἐκβατάνοισι ταῦθ᾽ ὑφαίνεται.</dd></dl>
<dl><dt><span id="index.xml-sp-id2795259"><!--anchor--></span>Φιλοκλέων</dt><dd>ἐν Ἐκβατάνοισι γίγνεται κρόκης χόλιξ;</dd></dl>
<dl><dt><span id="index.xml-sp-id2795269"><!--anchor--></span>Βδελυκλέων</dt><dd><span class="linenum">1145</span>πόθεν ὦγάθ᾽; ἀλλὰ τοῦτο τοῖσι βαρβάροιςὑφαίνεται πολλαῖς δαπάναις. αὕτη γέ τοιἐρίων τάλαντον καταπέπωκε ῥᾳδίως.</dd></dl>
<dl><dt><span id="index.xml-sp-id2795290"><!--anchor--></span>Φιλοκλέων</dt><dd>οὔκουν ἐριώλην δῆτ᾽ ἐχρῆν αὐτὴν καλεῖνδικαιότερον ἢ καυνάκην;</dd></dl>
<dl><dt><span id="index.xml-sp-id2795305"><!--anchor--></span>Βδελυκλέων</dt><dd>ἔχ᾽ ὦγαθέ,<span class="linenum">1150</span>καὶ στῆθ᾽ ἀναμπισχόμενος.</dd></dl>
<dl><dt><span id="index.xml-sp-id2795323"><!--anchor--></span>Φιλοκλέων</dt><dd>οἴμοι δείλαιος·ὡς θερμὸν ἡ μιαρά τί μου κατήρυγεν.</dd></dl>
<dl><dt><span id="index.xml-sp-id2795339"><!--anchor--></span>Βδελυκλέων</dt><dd>οὐκ ἀναβαλεῖ;</dd></dl>
<dl><dt><span id="index.xml-sp-id2795348"><!--anchor--></span>Φιλοκλέων</dt><dd>μὰ Δί᾽ οὐκ ἔγωγ᾽. ἀλλ᾽ ὦγαθέ,εἴπερ γ᾽ ἀνάγκη, κρίβανόν μ᾽ ἀμπίσχετε.</dd></dl>
<dl><dt><span id="index.xml-sp-id2795365"><!--anchor--></span>Βδελυκλέων</dt><dd>φέρ᾽ ἀλλ᾽ ἐγώ σε περιβαλῶ· σὺ δ᾽ οὖν ἴθι.</dd></dl>
<dl><dt><span id="index.xml-sp-id2795376"><!--anchor--></span>Φιλοκλέων</dt><dd><span class="linenum">1155</span>παράθου γε μέντοι καὶ κρεάγραν.</dd></dl>
<dl><dt><span id="index.xml-sp-id2795388"><!--anchor--></span>Βδελυκλέων</dt><dd>τιὴ τί δή;</dd></dl>
<dl><dt><span id="index.xml-sp-id2795399"><!--anchor--></span>Φιλοκλέων</dt><dd>ἵν᾽ ἐξέλῃς με πρὶν διερρυηκέναι.</dd></dl>
<dl><dt><span id="index.xml-sp-id2795409"><!--anchor--></span>Βδελυκλέων</dt><dd>ἄγε νυν ὑπολύου τὰς καταράτους ἐμβάδας,τασδὶ δ᾽ ἀνύσας † ὑπόδυθι † τὰς Λακωνικάς.</dd></dl>
<dl><dt><span id="index.xml-sp-id2795424"><!--anchor--></span>Φιλοκλέων</dt><dd>ἐγὼ γὰρ ἂν τλαίην ὑποδήσασθαί ποτε<span class="linenum">1160</span>ἐχθρῶν παρ᾽ ἀνδρῶν δυσμενῆ καττύματα;</dd></dl>
<dl><dt><span id="index.xml-sp-id2795441"><!--anchor--></span>Βδελυκλέων</dt><dd>ἔνθες ποτ᾽ ὦ τᾶν κἀπόβαιν᾽ ἐρρωμένωςἐς τὴν Λακωνικὴν ἀνύσας.</dd></dl>
<dl><dt><span id="index.xml-sp-id2795456"><!--anchor--></span>Φιλοκλέων</dt><dd>ἀκικεῖς γέ μεἐς τὴν πολεμίαν ἀποβιβάζων τὸν πόδα.</dd></dl>
<dl><dt><span id="index.xml-sp-id2795472"><!--anchor--></span>Βδελυκλέων</dt><dd>φέρε καὶ τὸν ἕτερον.</dd></dl>
<dl><dt><span id="index.xml-sp-id2795482"><!--anchor--></span>Φιλοκλέων</dt><dd>μηδαμῶς τοῦτόν γ᾽, ἐπεὶ<span class="linenum">1165</span>πάνυ μισολάκων αὐτοῦ ᾽στιν εἷς τῶν δακτύλων.</dd></dl>
<dl><dt><span id="index.xml-sp-id2795500"><!--anchor--></span>Βδελυκλέων</dt><dd>οὐκ ἔστι παρὰ ταῦτ᾽ ἄλλα.</dd></dl>
<dl><dt><span id="index.xml-sp-id2795510"><!--anchor--></span>Φιλοκλέων</dt><dd>κακοδαίμων ἐγώ,ὅστις ἐπὶ γήρως χίμετλον οὐδὲν λήψομαι.</dd></dl>
<dl><dt><span id="index.xml-sp-id2795526"><!--anchor--></span>Βδελυκλέων</dt><dd>ἄνυσόν ποθ᾽ ὑποδησάμενος· εἶτα πλουσίωςὡδὶ προβὰς τρυφερόν τι διασαλακώνισον.</dd></dl>
<dl><dt><span id="index.xml-sp-id2795549"><!--anchor--></span>Φιλοκλέων</dt><dd><span class="linenum">1170</span>ἰδού. θεῶ τὸ σχῆμα, καὶ σκέψαι μ᾽ ὅτῳμάλιστ᾽ ἔοικα τὴν βάδισιν τῶν πλουσίων.</dd></dl>
<dl><dt><span id="index.xml-sp-id2795566"><!--anchor--></span>Βδελυκλέων</dt><dd>ὅτῳ; Δοθιῆνι σκόροδον ἠμφιεσμένῳ.</dd></dl>
<dl><dt><span id="index.xml-sp-id2795576"><!--anchor--></span>Φιλοκλέων</dt><dd>καὶ μὴν προθυμοῦμαί γε σαυλοπρωκτιᾶν.</dd></dl>
<dl><dt><span id="index.xml-sp-id2795586"><!--anchor--></span>Βδελυκλέων</dt><dd>ἄγε νυν, ἐπιστήσει λόγους σεμνοὺς λέγειν<span class="linenum">1175</span>ἀνδρῶν παρόντων πολυμαθῶν καὶ δεξιῶν;</dd></dl>
<dl><dt><span id="index.xml-sp-id2795603"><!--anchor--></span>Φιλοκλέων</dt><dd>ἔγωγε.</dd></dl>
<dl><dt><span id="index.xml-sp-id2795612"><!--anchor--></span>Βδελυκλέων</dt><dd>τίνα δῆτ᾽ ἂν λέγοις;</dd></dl>
<dl><dt><span id="index.xml-sp-id2795624"><!--anchor--></span>Φιλοκλέων</dt><dd>πολλοὺς πάνυ.πρῶτον μὲν ὡς ἡ Λάμι᾽ ἁλοῦσ᾽ ἐπέρδετο,ἔπειτα δ᾽ ὡς ὁ Καρδοπίων τὴν μητέρα.</dd></dl>
<dl><dt><span id="index.xml-sp-id2795645"><!--anchor--></span>Βδελυκλέων</dt><dd>μή ᾽μοί γε μύθους, ἀλλὰ τῶν ἀνθρωπίνων,<span class="linenum">1180</span>οἵους λέγομεν μάλιστα τοὺς κατ᾽ οἰκίαν.</dd></dl>
<dl><dt><span id="index.xml-sp-id2795662"><!--anchor--></span>Φιλοκλέων</dt><dd>ἐγᾦδα τοίνυν τῶν γε πάνυ κατ᾽ οἰκίανἐκεῖνον ὡς ‘οὕτω ποτ᾽ ἦν μῦς καὶ γαλῆ.’</dd></dl>
<dl><dt><span id="index.xml-sp-id2795677"><!--anchor--></span>Βδελυκλέων</dt><dd>ὦ σκαιὲ κἀπαίδευτε, Θεογένης ἔφητῷ κοπρολόγῳ καὶ ταῦτα λοιδορούμενος,<span class="linenum">1185</span>μῦς καὶ γαλᾶς μέλλεις λέγειν ἐν ἀνδράσιν;</dd></dl>
<dl><dt><span id="index.xml-sp-id2795698"><!--anchor--></span>Φιλοκλέων</dt><dd>ποίους τινὰς δὲ χρὴ λέγειν;</dd></dl>
<dl><dt><span id="index.xml-sp-id2795708"><!--anchor--></span>Βδελυκλέων</dt><dd>μεγαλοπρεπεῖς,ὡς ξυνεθεώρεις Ἀνδροκλεῖ καὶ Κλεισθένει.</dd></dl>
<dl><dt><span id="index.xml-sp-id2795725"><!--anchor--></span>Φιλοκλέων</dt><dd>ἐγὼ δὲ τεθεώρηκα ποώποτ᾽ οὐδαμοῖπλὴν ἐς Πάρον, καὶ ταῦτα δὔ ὀβολὼ φέρων.</dd></dl>
<dl><dt><span id="index.xml-sp-id2795740"><!--anchor--></span>Βδελυκλέων</dt><dd><span class="linenum">1190</span>ἀλλ᾽ οὖν λέγειν χρή σ᾽ ὡς ἐμάχετό γ᾽ αὐτίκαἘφουδίων παγκράτιον Ἀσκώνδᾳ καλῶς,ἤδη γέρων ὢν καὶ πολιός, ἔχων δέ τοιπλευρὰν βαθυτάτην καὶ χέρας καὶ λαγόνα καὶθώρακ᾽ ἄριστον.</dd></dl>
<dl><dt><span id="index.xml-sp-id2795770"><!--anchor--></span>Φιλοκλέων</dt><dd>παῦε παῦ᾽, οὐδὲν λέγεις.<span class="linenum">1195</span>πῶς ἂν μαχέσαιτο παγκράτιον θώρακ᾽ ἔχων;</dd></dl>
<dl><dt><span id="index.xml-sp-id2795788"><!--anchor--></span>Βδελυκλέων</dt><dd>οὕτω διηγεῖσθαι νομίζουσ᾽ οἱ σοφοί.ἀλλ᾽ ἕτερον εἰπέ μοι· παρ᾽ ἀνδράσι ξένοιςπίνων σεαυτοῦ ποῖον ἂν λέξαι δοκεῖςἐπὶ νεότητος ἔργον ἀνδρικώτατον;</dd></dl>
<dl><dt><span id="index.xml-sp-id2795812"><!--anchor--></span>Φιλοκλέων</dt><dd><span class="linenum">1200</span>ἐκεῖν᾽ ἐκεῖν᾽ ἀνδρειότατόν γε τῶν ἐμῶν,ὅτ᾽ Ἐργασίωνος τὰς χάρακας ὑφειλόμην.</dd></dl>
<dl><dt><span id="index.xml-sp-id2795829"><!--anchor--></span>Βδελυκλέων</dt><dd>ἀπολεῖς με. ποίας χάρακας; ἀλλ᾽ ὡς ἢ κάπρονἐδιώκαθές ποτ᾽ ἢ λαγών, ἢ λαμπάδαἔδραμες, ἀνευρὼν ὅ τι νεανικώτατον.</dd></dl>
<dl><dt><span id="index.xml-sp-id2795849"><!--anchor--></span>Φιλοκλέων</dt><dd><span class="linenum">1205</span>ἐγᾦδα τοίνυν τό γε νεανικώτατον·ὅτε τὸν δρομέα Φάυλλον ὢν βούπαις ἔτιεἶλον διώκων λοιδορίας ψήφοιν δυοῖν.</dd></dl>
<dl><dt><span id="index.xml-sp-id2795870"><!--anchor--></span>Βδελυκλέων</dt><dd>παὖ· ἀλλὰ δευρὶ κατακλινεὶς προσμάνθανεξυμποτικὸς εἶναι καὶ ξυνουσιαστικός.</dd></dl>
<dl><dt><span id="index.xml-sp-id2795885"><!--anchor--></span>Φιλοκλέων</dt><dd><span class="linenum">1210</span>πῶς οὖν κατακλινῶ; φράζ᾽ ἀνύσας.</dd></dl>
<dl><dt><span id="index.xml-sp-id2795897"><!--anchor--></span>Βδελυκλέων</dt><dd>εὐσχημόνως.</dd></dl>
<dl><dt><span id="index.xml-sp-id2795909"><!--anchor--></span>Φιλοκλέων</dt><dd>ὡδὶ κελεύεις κατακλινῆναι;</dd></dl>
<dl><dt><span id="index.xml-sp-id2795919"><!--anchor--></span>Βδελυκλέων</dt><dd>μηδαμῶς.</dd></dl>
<dl><dt><span id="index.xml-sp-id2795930"><!--anchor--></span>Φιλοκλέων</dt><dd>πῶς δαί;</dd></dl>
<dl><dt><span id="index.xml-sp-id2795940"><!--anchor--></span>Βδελυκλέων</dt><dd>τὰ γόνατ᾽ ἔκτεινε καὶ γυμναστικῶςὑγρὸν χύτλασον σεαυτὸν ἐν τοῖς στρώμασιν.ἔπειτ᾽ ἐπαίνεσόν τι τῶν χαλκωμάτων,<span class="linenum">1215</span>ὀροφὴν θέασαι, κρεκάδι᾽ αὐλῆς θαύμασον·ὕδωρ κατὰ χειρός· τὰς τραπέζας ἐσφέρειν·δειπνοῦμεν· ἀπονενίμμεθ᾽· ἤδη σπένδομεν.</dd></dl>
<dl><dt><span id="index.xml-sp-id2795977"><!--anchor--></span>Φιλοκλέων</dt><dd>πρὸς τῶν θεῶν ἐνύπνιον ἑστιώμεθα;</dd></dl>
<dl><dt><span id="index.xml-sp-id2795987"><!--anchor--></span>Βδελυκλέων</dt><dd>αὑλητρὶς ἐνεφύσησεν· οἱ δὲ συμπόται<span class="linenum">1220</span>εἰσὶν Θέωρος Αἰσχίνης Φᾶνος Κλέων,ξένος τις ἕτερος πρὸς κεφαλῆς Ἀκέστορος.τούτοις ξυνὼν τὰ σκόλι᾽ ὅπως δέξει καλῶς.</dd></dl>
<dl><dt><span id="index.xml-sp-id2796013"><!--anchor--></span>Φιλοκλέων</dt><dd>ἄληθες; ὡς οὐδεὶς Διακρίων δέξεται.</dd></dl>
<dl><dt><span id="index.xml-sp-id2796031"><!--anchor--></span>Βδελυκλέων</dt><dd>ἐγὼ εἴσομαι· καὶ δὴ γάρ εἰμ᾽ ἐγὼ Κλέων,<span class="linenum">1225</span>ᾁδω δὲ πρῶτος Ἁρμοδίου· δέξαι δὲ σύ.‘οὐδεὶς πώποτ᾽ ἀνὴρ ἔγεντ᾽ Ἀθήναις’—</dd></dl>
<dl><dt><span id="index.xml-sp-id2796054"><!--anchor--></span>Φιλοκλέων</dt><dd>οὐχ οὕτω γε πανοῦργος &lt;οὐδὲ&gt; κλέπτης.</dd></dl>
<dl><dt><span id="index.xml-sp-id2796067"><!--anchor--></span>Βδελυκλέων</dt><dd>τουτὶ σὺ δράσεις; παραπολεῖ βοώμενος·φήσει γὰρ ἐξολεῖν σε καὶ διαφθερεῖν<span class="linenum">1230</span>καὶ τῆσδε τῆς γῆς ἐξελᾶν.</dd></dl>
<dl><dt><span id="index.xml-sp-id2796088"><!--anchor--></span>Φιλοκλέων</dt><dd>ἐγὼ δέ γε,ἐὰν ἀπειλῇ, νὴ Δί᾽ ἕτερ᾽ ἀντᾴσομαι·</dd></dl>
<dl><dt><span id="index.xml-sp-id2796104"><!--anchor--></span></dt><dd>‘ὦνθρωφ᾽, οὖτος ὁ μαιόμενος τὸ μέγα κράτος,<span class="linenum">1235</span>ἀντρέψεις ἔτι τὰν πόλιν· ἁ δ᾽ ἔχεται ῥοπᾶς.’</dd></dl>
<dl><dt><span id="index.xml-sp-id2796122"><!--anchor--></span>Βδελυκλέων</dt><dd>τί δ᾽ ὅταν Θέωρος πρὸς ποδῶν κατακείμενοςᾁδῃ Κλέωνος λαβόμενος τῆς δεξιᾶς·</dd></dl>
<dl><dt><span id="index.xml-sp-id2796137"><!--anchor--></span></dt><dd>‘Ἀδμήτου λόγον ὦταῖρε μαθὼν τοὺς ἀγαθοὺς φίλει.’</dd></dl>
<dl><dt><span id="index.xml-sp-id2796146"><!--anchor--></span></dt><dd><span class="linenum">1240</span>τούτῳ τί λέξεις σκόλιον;</dd></dl>
<dl><dt><span id="index.xml-sp-id2796154"><!--anchor--></span>Φιλοκλέων</dt><dd>ᾠδικῶς ἐγώ.</dd></dl>
<dl><dt><span id="index.xml-sp-id2796165"><!--anchor--></span></dt><dd>‘οὐκ ἔστιν ἀλωπεκίζειν,οὐδ᾽ ἀμφοτέροισι γίγνεσθαι φίλον.’</dd></dl>
<dl><dt><span id="index.xml-sp-id2796180"><!--anchor--></span>Βδελυκλέων</dt><dd>μετὰ τοῦτον Αἰσχίνης ὁ Σέλλου δέξεται,ἀυὴρ σοφὸς καὶ μουσικός, κᾆτ᾽ ᾁσεται·</dd></dl>
<div class="chapter" id="id2530484"><h3>1.1. lyric</h3>
<dl><dt><span id="index.xml-sp-id2796205"><!--anchor--></span></dt><dd><span class="linenum">1245</span>‘χρήματα καὶ βίανΚλειταγόρᾳ τε κἀμοὶμετὰ Θετταλῶν’—</dd></dl></div>
<div class="chapter" id="id2530528"><h3>1.2. lyric</h3>
<dl><dt><span id="index.xml-sp-id2796230"><!--anchor--></span>Φιλοκλέων</dt><dd>πολλὰ δὴ διεκόμπασας σὺ κἀγώ.</dd></dl>
<dl><dt><span id="index.xml-sp-id2796240"><!--anchor--></span>Βδελυκλέων</dt><dd>τουτὶ με`ν ἐπιεικῶς σύ γ᾽ ἐξεπίστασαι·<span class="linenum">1250</span>ὅπως δ᾽ ἐπὶ δεῖπνον ἐς Φιλοκτήμονος ἴμεν.παῖ παῖ, τὸ δεῖπνον Χρυσὲ συσκεύαζε νῷν,ἵνα καὶ μεθυσθῶμεν διὰ χρόνου.</dd></dl>
<dl><dt><span id="index.xml-sp-id2796266"><!--anchor--></span>Φιλοκλέων</dt><dd>μηδαμῶς.κακὸν τὸ πίνειν· ἀπὸ γὰρ οἴνου γίγνεταικαὶ θυροκοπῆσαι καὶ πατάξαι καὶ βαλεῖν,<span class="linenum">1255</span>κἄπειτ᾽ ἀποτίνειν ἀργύριον ἐκ κραιπάλης.</dd></dl>
<dl><dt><span id="index.xml-sp-id2796293"><!--anchor--></span>Βδελυκλέων</dt><dd>οὔκ, ἢν ξυνῇς γ᾽ ἀνδράσι καλοῖς τε κἀγαθοῖς.ἢ γὰρ παρῃτήσαντο τὸν πεπονθότα,ἢ λόγον ἔλεξας αὐτὸς ἀστεῖόν τινα,Αἰσωπικὸν γέλοιον ἢ Συβαριτικόν,<span class="linenum">1260</span>ὧν ἔμαθες ἐν τῷ συμποσίῳ· κᾆτ᾽ ἐς γέλωντὸ πρᾶγμ᾽ ἔτρεψας, ὥστ᾽ ἀφείς σ᾽ ἀποιχεται.</dd></dl>
<dl><dt><span id="index.xml-sp-id2796329"><!--anchor--></span>Φιλοκλέων</dt><dd>μαθητέον τἄρ᾽ ἐστὶ πολλοὺς τῶν λόγων,εἴπερ ἀποτείσω μηδέν, ἤν τι δρῶ κακόν.</dd></dl>
<dl><dt><span id="index.xml-sp-id2796344"><!--anchor--></span>Βδελυκλέων</dt><dd>ἄγε νυν ἴωμεν· μηδὲν ἡμᾶς ἰσχέτω.</dd></dl></div></div>
  </body>
</html>
