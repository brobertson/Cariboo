<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. trochees</title>
  </head>
  <body>
    <div class="chapter" id="id2519518"><h2>1. trochees</h2>
<dl><dt><span id="index.xml-sp-id2789625"><!--anchor--></span>Χορός</dt><dd><span class="linenum">480</span>οὐδὲ μὴν οὐδ᾽ ἐν σελίνῳ σοὐστὶν οὐδ᾽ ἐν πηγάνῳ·τοῦτο γὰρ παρεμβαλοῦμεν τῶν τριχοινίκων ἐπῶν.ἀλλὰ νῦν μὲν οὐδὲν ἀλγεῖς, ἀλλ᾽ ὅταν ξυνήγοροςταὐτὰ ταῦτα σου καταντλῇ καὶ ξυνωμότας καλῇ.</dd></dl>
<dl><dt><span id="index.xml-sp-id2789652"><!--anchor--></span>Βδελυκλέων</dt><dd>ἆρ᾽ ἂν ὦ πρὸς τῶν θεῶν ὑμεῖς ἀπαλλαχθεῖτέ μου;<span class="linenum">485</span>ἢ δέδοκταί μοι δέρεσθαι καὶ δέρειν δι᾽ ἡμέρας;</dd></dl>
<dl><dt><span id="index.xml-sp-id2789669"><!--anchor--></span>Χορός</dt><dd>οὐδέποτέ γ᾽, οὐχ ἕως ἄν τί μου λοιπὸν ᾖ,ὅστις ἡμῶν ἐπὶ τυραννίδ᾽ ὧδ᾽ ἐστάλης.</dd></dl>
<dl><dt><span id="index.xml-sp-id2789691"><!--anchor--></span>Βδελυκλέων</dt><dd>ὡς ἅπανθ᾽ ὑμῖν τυραννίς ἐστι καὶ ξυνωμόται,ἤν τε μεῖζον ἤν τ᾽ ἔλαττον πρᾶγμά τις κατηγορῇ,<span class="linenum">490</span>ἧς ἐγὼ οὐκ ἤκουσα τοὔνομ᾽ οὐδὲ πεντήκοντ᾽ ἐτῶν·νῦν δὲ πολλῷ τοῦ ταρίχους ἐστὶν ἀξιωτέρα,ὥστε καὶ δὴ τοὔνομ᾽ αὐτῆς ἐν ἀγορᾷ κυλίνδεται.ἢν μὲν ὠνῆταί τις ὀρφὼς μεμβράδας δὲ μὴ ᾽θέλῃ,εὐθέως εἴρηχ᾽ ὁ πωλῶν πλησίον τὰς μεμβράδας·<span class="linenum">495</span>᾽οὗτος ὀψωνεῖν ἔοιχ᾽ ἅνθρωπος ἐπὶ τυραννίδι.᾽ἢν δὲ γήτειον προσαιτῇ ταῖς ἀφύαις ἥδυσμά τι,ἡ λαχανόπωλις παραβλέψασά φησι θατέρῳ·‘εἰπέ μοι, γήτειον αἰτεῖς· πότερον ἐπὶ τυραννίδι,ἢ νομίζεις τὰς Ἀθήνας σοὶ φέρειν ἡδύσματα;’</dd></dl>
<dl><dt><span id="index.xml-sp-id2789759"><!--anchor--></span>Ξανθίας</dt><dd><span class="linenum">500</span>κἀμέ γ᾽ ἡ πόρνη χθὲς εἰσελθόντα τῆς μεσημβρίας,ὅτι κελητίσαι ᾽κέλευον, ὀξυθυμηθεῖσά μοιἤρετ᾽ εἰ τὴν Ἱππίου καθίσταμαι τυραννίδα.</dd></dl>
<dl><dt><span id="index.xml-sp-id2789781"><!--anchor--></span>Βδελυκλέων</dt><dd>ταῦτα γὰρ τούτοις ἀκούειν ἡδἔ, εἰ καὶ νῦν ἐγὼτὸν πατέρ᾽ ὅτι βούλομαι τούτων ἀπαλλαχθέντα τῶν<span class="linenum">505</span>ὀρθροφοιτοσυκοφαντοδικοταλαιπώρων τρόπωνζῆν βίον γενναῖον ὥσπερ Μόρυχος, αἰτίαν ἔχωταῦτα δρᾶν ξυνωμότης ὢν καὶ φρονῶν τυραννικά.</dd></dl>
<dl><dt><span id="index.xml-sp-id2789813"><!--anchor--></span>Φιλοκλέων</dt><dd>νὴ Δί᾽ ἐν δίκῃ γ᾽· ἐγὼ γὰρ οὐδ᾽ ἂν ὀρνίθων γάλαἀντὶ τοῦ βίου λάβοιμ᾽ ἂν οὗ με νῦν ἀποστερεῖς·<span class="linenum">510</span>οὐδὲ χαίρω βατίσιν οὐδ᾽ ἐγχέλεσιν, ἀλλ᾽ ἥδιον ἄνδικίδιον σμικρὸν φάγοιμ᾽ ἂν ἐν λοπάδι πεπνιγμένον.</dd></dl>
<dl><dt><span id="index.xml-sp-id2789840"><!--anchor--></span>Βδελυκλέων</dt><dd>νὴ Δί᾽ εἰθίσθης γὰρ ἥδεσθαι τοιούτοις πράγμασιν·ἀλλ᾽ ἐὰν σιγῶν ἀνάσχῃ καὶ μάθῃς ἁγὼ λέγω,ἀναδιδάξειν οἴομαί σ᾽ ὡς πάντα ταῦθ᾽ ἁμαρτάνεις.</dd></dl>
<dl><dt><span id="index.xml-sp-id2789861"><!--anchor--></span>Φιλοκλέων</dt><dd><span class="linenum">515</span>ἐξαμαρτάνω δικάζων;</dd></dl>
<dl><dt><span id="index.xml-sp-id2789873"><!--anchor--></span>Βδελυκλέων</dt><dd>καταγελώμενος μὲν οὖνοὐκ ἐπαϊεις ὑπ᾽ ἀνδρῶν, οὓς σὺ μόνον οὐ προσκυνεῖς.ἀλλὰ δουλεύων λέληθας.</dd></dl>
<dl><dt><span id="index.xml-sp-id2789894"><!--anchor--></span>Φιλοκλέων</dt><dd>παῦε δουλείαν λέγων,ὅστις ἄρχω τῶν ἁπάντων.</dd></dl>
<dl><dt><span id="index.xml-sp-id2789910"><!--anchor--></span>Βδελυκλέων</dt><dd>οὐ σύ γ᾽, ἀλλ᾽ ὑπηρετεῖςοἰόμενος ἄρχειν· ἐπεὶ δίδαξον ἡμᾶς ὦ πάτερ,<span class="linenum">520</span>ἥτις ἡ τιμή ᾽στί σοι καρπουμένῳ τὴν Ἑλλάδα.</dd></dl>
<dl><dt><span id="index.xml-sp-id2789933"><!--anchor--></span>Φιλοκλέων</dt><dd>πάνυ γε, καὶ τούτοισί γ᾽ ἐπιτρέψαι ᾽θέλω.</dd></dl>
<dl><dt><span id="index.xml-sp-id2789944"><!--anchor--></span>Βδελυκλέων</dt><dd>καὶ μὴν ἐγώ.ἄφετέ νυν ἅπαντες αὐτόν.</dd></dl>
<dl><dt><span id="index.xml-sp-id2789959"><!--anchor--></span>Φιλοκλέων</dt><dd>καὶ ξίφος γέ μοι δότε.ἢν γὰρ ἡττηθῶ λέγων σου, περιπεσοῦμαι τῷ ξίφει.</dd></dl>
<dl><dt><span id="index.xml-sp-id2789976"><!--anchor--></span>Βδελυκλέων</dt><dd>εἰπέ μοι, τί δ᾽ ἤν, τὸ δεῖνα, τῇ διαίτῃ μὴ ᾽μμένῃς;</dd></dl>
<dl><dt><span id="index.xml-sp-id2789987"><!--anchor--></span>Φιλοκλέων</dt><dd><span class="linenum">525</span>μηδέποτε πίοιμ᾽ ἀκράτου μισθὸν ἀγαθοῦ δαίμονος.</dd></dl></div>
  </body>
</html>
