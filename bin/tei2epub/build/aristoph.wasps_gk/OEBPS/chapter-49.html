<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Parabasis</title>
  </head>
  <body>
    <div class="chapter" id="id2527173"><h2>1. Parabasis</h2>
<div class="chapter" id="id2527186"><h3>1.1. prelude</h3>
<dl><dt><span id="index.xml-sp-id2794240"><!--anchor--></span>Χορός</dt><dd>ἀλλ᾽ ἴτε χαίροντες ὅποι βούλεσθ᾽.<span class="linenum">1010</span>ὑμεῖς δὲ τέως ὦ μυριάδες<span class="linenum">1010b</span>ἀναρίθμητοι,νῦν τὰ μέλλοντ᾽ εὖ λέγεσθαιμὴ πέσῃ φαύλως χαμᾶζ᾽εὐλαβεῖσθε.<span class="linenum">1013b</span>τοῦτο γὰρ σκαιῶν θεατῶνἐστὶ πάσχειν, κοὐ πρὸς ὑμῶν.</dd></dl></div>
<div class="chapter" id="id2527292"><h3>1.2. parabasis</h3>
<dl><dt><span id="index.xml-sp-id2794299"><!--anchor--></span>Χορός</dt><dd><span class="linenum">1015</span>νῦν αὖτε λεῲ προσέχετε τὸν νοῦν, εἴπερ καθαρόν τι φιλεῖτε.μέμψασθαι γὰρ τοῖσι θεαταῖς ὁ ποιητὴς νῦν ἐπιθυμεῖ.ἀδικεῖσθαι γάρ φησιν πρότερος πόλλ᾽ αὐτοὺς εὖ πεποιηκώς,τὰ μὲν οὐ φανερῶς ἀλλ᾽ ἐπικουρῶν κρύβδην ἑτέροισι ποιηταῖς,μιμησάμενος τὴν Εὐρυκλέους μαντείαν καὶ διάνοιαν,<span class="linenum">1020</span>εἰς ἀλλοτρίας γαστέρας ἐνδὺς κωμῳδικὰ πολλὰ χέασθαι·μετὰ τοῦτο δὲ καὶ φανερῶς ἤδη κινδυνεύων καθ᾽ ἑαυτόν,οὐκ ἀλλοτρίων ἀλλ᾽ οἰκείων Μουσῶν στόμαθ᾽ ἡνιοχήσας.ἀρθεὶς δὲ μέγας καὶ τιμηθεὶς ὡς οὐδεὶς πώποτ᾽ ἐν ὑμῖν,οὐκ † ἐκτελέσαι † φησὶν ἐπαρθεὶς οὐδ᾽ ὀγκῶσαι τὸ φρόνημα,<span class="linenum">1025</span>οὐδὲ παλαίστρας περικωμάζειν πειρῶν· οὐδ᾽ εἴ τις ἐραστὴςκωμῳδεῖσθαι παιδίχ᾽ ἑαυτοῦ μισῶν ἔσπευσε πρὸς αὐτόν,οὐδενὶ πώποτέ φησι πιθέσθαι, γνώμην τιν᾽ ἔχων ἐπιεικῆ,ἵνα τὰς Μούσας αἷσιν χρῆται μὴ προαγωγοὺς ἀποφήνῃ.οὐδ᾽ ὅτε πρῶτόν γ᾽ ἦρξε διδάσκειν, ἀνθρώποις φήσ᾽ ἐπιθέσθαι,<span class="linenum">1030</span>ἀλλ᾽ Ἡρακλέους ὀργήν τιν᾽ ἔχων τοῖσι μεγίστοις ἐπιχειρεῖν,θρασέως ξυστὰς εὐθὺς ἀπ᾽ ἀρχῆς αὐτῷ τῷ καρχαρόδοντι,οὗ δεινόταται μὲν ἀπ᾽ ὀφθαλμῶν Κύννης ἀκτῖνες ἔλαμπον,ἑκατὸν δὲ κύκλῳ κεφαλαὶ κολάκων οἰμωξομένων ἐλιχμῶντοπερὶ τὴν κεφαλήν, φωνὴν δ᾽ εἶχεν χαράδρας ὄλεθρον τετοκυίας,<span class="linenum">1035</span>φώκης δ᾽ ὀσμήν, Λαμίας ὄρχεις ἀπλύτους, πρωκτὸν δὲ καμήλου.τοιοῦτον ἰδὼν τέρας οὔ φησιν δείσας καταδωροδοκῆσαι,ἀλλ᾽ ὑπὲρ ὑμῶν ἔτι καὶ νυνὶ πολεμεῖ· φησίν τε μετ᾽ αὐτὸντοῖς ἠπιάλοις ἐπιχειρῆσαι πέρυσιν καὶ τοῖς πυρετοῖσιν,οἳ τοὺς πατέρας τ᾽ ἦγχον νύκτωρ καὶ τοὺς πάππους ἀπέπνιγον,<span class="linenum">1040</span>κατακλινόμενοί τ᾽ ἐπὶ ταῖς κοίταις ἐπὶ τοῖσιν ἀπράγμοσιν ὑμῶνἀντωμοσίας καὶ προσκλήσεις καὶ μαρτυρίας συνεκόλλων,ὥστ᾽ ἀναπηδᾶν δειμαίνοντας πολλοὺς ὡς τὸν πολέμαρχον.τοιόνδ᾽ εὑρόντες ἀλεξίκακον τῆς χώρας τῆσδε καθαρτήν,<span class="linenum">1044</span>πέρυσιν καταπροὔδοτε καινοτάταις σπείραντ᾽ αὐτὸν διανοίαις,ἃς ὑπὸ τοῦ μὴ γνῶναι καθαρῶς ὑμεῖς ἐποιήσατ᾽ ἀναλδεῖς·καίτοι σπένδων πόλλ᾽ ἐπὶ πολλοῖς ὄμνυσιν τὸν Διόνυσονμὴ πώποτ᾽ ἀμείνον᾽ ἔπη τούτων κωμῳδικὰ μηδέν᾽ ἀκοῦσαι.<span class="linenum">1048</span>τοῦτο μὲν οὖν ἔσθ᾽ ὑμῖν αἰσχρὸν τοῖς μὴ γνοῦσιν παραχρῆμα,ὁ δὲ ποιητὴς οὐδὲν χείρων παρὰ τοῖσι σοφοῖς νενόμισται,εἰ παρελαύνων τοὺς ἀντιπάλους τὴν ἐπίνοιαν ξυνέτριψεν.</dd></dl></div>
<div class="chapter" id="id2527674"><h3>1.3. pnigos</h3>
<dl><dt><span id="index.xml-sp-id2794590"><!--anchor--></span>Χορός</dt><dd>ἀλλὰ τὸ λοιπὸν τῶν ποιητῶνὦ δαιμόνιοι τοὺς ζητοῦνταςκαινόν τι λέγειν κἀξευρίσκεινστέργετε μᾶλλον καὶ θεραπεύετε,<span class="linenum">1055</span>καὶ τὰ νοήματα σῴζεσθ᾽ αὐτῶν,ἐσβάλλετέ τ᾽ ἐς τὰς κιβωτοὺςμετὰ τῶν μήλων. κἂν ταῦτα ποιῆθ᾽,ὑμῖν δι᾽ ἔτους τῶν ἱματίωνὀζήσει δεξιότητος.</dd></dl></div>
<div class="chapter" id="id2527785"><h3>1.4. strophe</h3>
<dl><dt><span id="index.xml-sp-id2794651"><!--anchor--></span>Χορός</dt><dd><span class="linenum">1060</span>ὦ πάλαι ποτ᾽ ὄντες ἡμεῖς ἄλκιμοι μὲν ἐν χοροῖς,ἄλκιμοι δ᾽ ἐν μάχαις,καὶ κατ᾽ αὐτὸ δὴ τοῦτο μόνον ἄνδρες ἀλκιμώτατοι·πρίν ποτ᾽ ἦν πρὶν ταῦτα, νῦν δ᾽οἴχεται, κύκνου τ᾽ &lt;ἔτι&gt; πολιώτεραι δὴ<span class="linenum">1065</span>αἵδ᾽ ἐπανθοῦσιν τρίχες.ἀλλὰ κἀκ τῶν λειψάνων δεῖτῶνδε ῥώμην νεανικὴν σχεῖν·ὡς ἐγὼ τοὐμὸν νομίζωγῆρας εἶναι κρεῖττον ἢ πολλῶνκικίννους νεανιῶν καὶ<span class="linenum">1070</span>σχῆμα κεὐρυπρωκτίαν.</dd></dl></div>
<div class="chapter" id="id2527923"><h3>1.5. epirrheme</h3>
<dl><dt><span id="index.xml-sp-id2794730"><!--anchor--></span>Χορός</dt><dd>εἴ τις ὑμῶν ὦ θεαταὶ τὴν ἐμὴν ἰδὼν φύσινεἶτα θαυμάζει μ᾽ ὁρῶν μέσον διεσφηκωμένον,ἥτις ἡμῶν ἐστὶν ἡ ᾽πίνοια τῆς ἐγκεντρίδος,ῥᾳδίως ἐγὼ διδάξω, κἂν ἄμουσος ᾖ τὸ πρίν.<span class="linenum">1075</span>ἐσμὲν ἡμεῖς, οἷς πρόσεστι τοῦτο τοὐρροπύγιον,Ἀττικοὶ μόνοι δικαίως ἐγγενεῖς αὐτόχθονες,ἀνδρικώτατον γένος καὶ πλεῖστα τήνδε τὴν πόλινὠφελῆσαν ἐν μάχαισιν, ἡνίκ᾽ ἦλθ᾽ ὁ βάρβαρος,τῷ καπνῷ τύφων ἅπασαν τὴν πόλιν καὶ πυρπολῶν,<span class="linenum">1080</span>ἐξελεῖν ἡμῶν μενοινῶν πρὸς βίαν τἀνθρήνια.εὐθέως γὰρ ἐκδραμόντες ξὺν δορὶ ξὺν ἀσπίδιἐμαχόμεσθ᾽ αὐτοῖσι, θυμὸν ὀξίνην πεπωκότες,στὰς ἀνὴρ παρ᾽ ἄνδρ᾽, ὑπ᾽ ὀργῆς τὴν χελύνην ἐσθίων·ὑπὸ δὲ τῶν τοξευμάτων οὐκ ἦν ἰδεῖν τὸν οὐρανόν.<span class="linenum">1085</span>ἀλλ᾽ ὅμως ἐωσάμεσθα ξὺν θεοῖς πρὸς ἑσπέραν.γλαῦξ γὰρ ἡμῶν πρὶν μάχεσθαι τὸν στρατὸν διέπτετο·εἶτα δ᾽ εἱπόμεσθα θυννάζοντες ἐς τοὺς θυλάκους,οἱ δ᾽ ἔφευγον τὰς γνάθους καὶ τὰς ὀφρῦς κεντούμενοι·ὥστε παρὰ τοῖς βαρβάροισι πανταχοῦ καὶ νῦν ἔτι<span class="linenum">1090</span>μηδὲν Ἀττικοῦ καλεῖσθαι σφηκὸς ἀνδρικώτερον.</dd></dl></div>
<div class="chapter" id="id2528143"><h3>1.6. antistrophe</h3>
<dl><dt><span id="index.xml-sp-id2794856"><!--anchor--></span>Χορός</dt><dd>ἆρα δεινὸς ἦ τόθ᾽ ὥστε πάντα μὴ δεδοικέναι,καὶ κατεστρεψάμηντοὺς ἐναντίους, πλέων ἐκεῖσε ταῖς τριήρεσιν;οὐ γὰρ ἦν ἡμῖν ὅπως<span class="linenum">1095</span>ῥῆσιν εὖ λέξειν ἐμέλλομεν τότ᾽, οὐδὲσυκοφαντήσειν τινὰφροντίς, ἀλλ᾽ ὅστις ἐρέτης ἔσοιτ᾽ἄριστος. τοιγαροῦν πολλὰςπόλεις Μήδων ἑλόντεςαἰτιώτατοι φέρεσθαι<span class="linenum">1100</span>τὸν φόρον δεῦρ᾽ ἐσμέν, ὃν κλέπτουσινοἱ νεώτεροι.</dd></dl></div>
<div class="chapter" id="id2528278"><h3>1.7. antepirrheme</h3>
<dl><dt><span id="index.xml-sp-id2794933"><!--anchor--></span>Χορός</dt><dd>πολλαχοῦ σκοποῦντες ἡμᾶς εἰς ἅπανθ᾽ εὑρήσετετοὺς τρόπους καὶ τὴν δίαιταν σφηξὶν ἐμφερεστάτους.πρῶτα μὲν γὰρ οὐδὲν ἡμῶν ζῷον ἠρεθισμένον<span class="linenum">1105</span>μᾶλλον ὀξύθυμόν ἐστιν οὐδὲ δυσκολώτερον·εἶτα τἄλλ᾽ ὅμοια πάντα σφηξὶ μηχανώμεθα.ξυλλεγέντες γὰρ καθ᾽ ἑσμούς, ὡσπερεὶ τἀνθρήνια,οἱ μὲν ἡμῶν οὗπερ ἅρχων, οἱ δὲ παρὰ τοὺς ἕνδεκα,οἱ δ᾽ ἐν ᾠδείῳ δικάζουσ᾽, οἱ δὲ πρὸς τοῖς τειχίοις<span class="linenum">1110</span>ξυμβεβυσμένοι πυκνόν, νεύοντες ἐς τὴν γῆν, μόλιςὥσπερ οἱ σκώληκες ἐν τοῖς κυττάροις κινούμενοι.ἔς τε τὴν ἄλλην δίαιτάν ἐσμεν εὐπορώτατοι.πάντα γὰρ κεντοῦμεν ἄνδρα κἀκπορίζομεν βίον.ἀλλὰ γὰρ κηφῆνες ἡμῖν εἰσιν ἐγκαθήμενοι<span class="linenum">1115</span>οὐκ ἔχοντες κέντρον, οἳ μένοντες ἡμῶν τοῦ φόρουτὸν πόνον κατεσθίουσιν, οὐ ταλαιπωρούμενοι.τοῦτο δ᾽ ἔστ᾽ ἄλγιστον ἡμῖν, ἤν τις ἀστράτευτος ὢνἐκροφῇ τὸν μισθὸν ἡμῶν, τῆσδε τῆς χώρας ὕπερμήτε κώπην μήτε λόγχην μήτε φλύκταιναν λαβών.<span class="linenum">1120</span>ἀλλ᾽ ἐμοὶ δοκεῖ τὸ λοιπὸν τῶν πολιτῶν ἔμβραχυὅστις ἂν μὴ ᾽χῃ τὸ κέντρον, μὴ φέρειν τριώβολον.</dd></dl></div></div>
  </body>
</html>
