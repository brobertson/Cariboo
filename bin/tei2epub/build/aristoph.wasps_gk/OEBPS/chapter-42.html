<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Episode</title>
  </head>
  <body>
    <div class="chapter" id="id2523191"><h2>1. Episode</h2>
<dl><dt><span id="index.xml-sp-id2791940"><!--anchor--></span>Βδελυκλέων</dt><dd><span class="linenum">760</span>ἴθ᾽ ὦ πάτερ πρὸς τῶν θεῶν ἐμοὶ πιθοῦ.</dd></dl>
<dl><dt><span id="index.xml-sp-id2791951"><!--anchor--></span>Φιλοκλέων</dt><dd>τί σοι πίθωμαι; λέγ᾽ ὅ τι βούλει πλὴν ἑνός.</dd></dl>
<dl><dt><span id="index.xml-sp-id2791961"><!--anchor--></span>Βδελυκλέων</dt><dd>ποίου; φέρ᾽ ἴδω.</dd></dl>
<dl><dt><span id="index.xml-sp-id2791971"><!--anchor--></span>Φιλοκλέων</dt><dd>τοῦ μὴ δικάζειν. τοῦτο δὲἍιδης διακρινεῖ πρότερον ἢ ᾽γὼ πείσομαι.</dd></dl>
<dl><dt><span id="index.xml-sp-id2791987"><!--anchor--></span>Βδελυκλέων</dt><dd>σὺ δ᾽ οὖν, ἐπειδὴ τοῦτο κεχάρηκας ποιῶν,<span class="linenum">765</span>ἐκεῖσε μὲν μηκέτι βάδιζ᾽, ἀλλ᾽ ἐνθάδεαὐτοῦ μένων δίκαζε τοῖσιν οἰκέταις.</dd></dl>
<dl><dt><span id="index.xml-sp-id2792008"><!--anchor--></span>Φιλοκλέων</dt><dd>περὶ τοῦ; τί ληρεῖς;</dd></dl>
<dl><dt><span id="index.xml-sp-id2792018"><!--anchor--></span>Βδελυκλέων</dt><dd>ταὔθ᾽ ἅπερ ἐκεῖ πράττεται·ὅτι τὴν θύραν ἀνέῳξεν ἡ σηκὶς λάθρᾳ,ταύτης ἐπιβολὴν ψηφιεῖ μίαν μόνην.<span class="linenum">770</span>πάντως δὲ κἀκεῖ ταῦτ᾽ ἔδρας ἑκάστοτε.καὶ ταῦτα μέν νυν εὐλόγως, ἢν ἐξέχῃἕλη κατ᾽ ὄρθρον, ἡλιάσει πρὸς ἥλιον·ἐὰν δὲ νείφῃ, πρὸς τὸ πῦρ καθήμενος·ὕοντος εἴσει· κἄν ἔγρῃ μεσημβρινός,<span class="linenum">775</span>οὐδείς σ᾽ ἀποκλῄσει θεσμοθέτης τῇ κιγκλίδι.</dd></dl>
<dl><dt><span id="index.xml-sp-id2792070"><!--anchor--></span>Φιλοκλέων</dt><dd>τουτί μ᾽ ἀρέσκει.</dd></dl>
<dl><dt><span id="index.xml-sp-id2792079"><!--anchor--></span>Βδελυκλέων</dt><dd>πρὸς δὲ τούτοις γ᾽, ἢν δίκηνλέγῃ μακράν τις, οὐχὶ πεινῶν ἀναμενεῖςδάκνων σεαυτὸν καὶ τὸν ἀπολογούμενον.</dd></dl>
<dl><dt><span id="index.xml-sp-id2792101"><!--anchor--></span>Φιλοκλέων</dt><dd>πῶς οὖν διαγιγνώσκειν καλῶς δυνήσομαι<span class="linenum">780</span>ὥσπερ πρότερον τὰ πράγματ᾽ ἔτι μασώμενος;</dd></dl>
<dl><dt><span id="index.xml-sp-id2792117"><!--anchor--></span>Βδελυκλέων</dt><dd>πολλῷ γ᾽ ἄμεινον· καὶ λέγεται γὰρ τουτογί,ὡς οἱ δικασταὶ ψευδομένων τῶν μαρτύρωνμόλις τὸ πρᾶγμ᾽ ἔγνωσαν ἀναμασώμενοι.</dd></dl>
<dl><dt><span id="index.xml-sp-id2792137"><!--anchor--></span>Φιλοκλέων</dt><dd>ἀνά τό με πείθεις. ἀλλ᾽ ἐκεῖν᾽ οὔπω λέγεις,<span class="linenum">785</span>τὸν μισθὸν ὁπόθεν λήψομαι.</dd></dl>
<dl><dt><span id="index.xml-sp-id2792153"><!--anchor--></span>Βδελυκλέων</dt><dd>παρ᾽ ἐμοῦ.</dd></dl>
<dl><dt><span id="index.xml-sp-id2792165"><!--anchor--></span>Φιλοκλέων</dt><dd>καλῶς,ὁτιὴ κατ᾽ ἐμαυτὸν κοὐ μεθ᾽ ἑτέρου λήψομαι.αἴσχιστα γάρ τοί μ᾽ ἠργάσατο Λυσίστρατοςὁ σκωπτόλης. δραχμὴν μετ᾽ ἐμοῦ πρώην λαβὼνἐλθὼν διεκερματίζετ᾽ ἐν τοῖς ἰχθύσιν,<span class="linenum">790</span>κἄπειτ᾽ ἐνέθηκε τρεῖς λοπίδας μοι κεστρέων·κἀγὼ ᾽νέκαψ᾽· ὀβολοὺς γὰρ ᾠόμην λαβεῖν·κᾆτα βδελυχθεὶς ὀσφρόμενος ἐξέπτυσα·κᾆθ᾽ εἷλκον αὐτόν.</dd></dl>
<dl><dt><span id="index.xml-sp-id2792214"><!--anchor--></span>Βδελυκλέων</dt><dd>ὁ δὲ τί πρὸς ταῦτ᾽ εἶφ᾽;</dd></dl>
<dl><dt><span id="index.xml-sp-id2792226"><!--anchor--></span>Φιλοκλέων</dt><dd>ὅ τι;ἀλεκτρυόνος μ᾽ ἔφασκε κοιλίαν ἔχειν·<span class="linenum">795</span>‘ταχὺ γοῦν καθέψεις τἀργύριον,’ ἦ δ᾽ ὃς λέγων.</dd></dl>
<dl><dt><span id="index.xml-sp-id2792248"><!--anchor--></span>Βδελυκλέων</dt><dd>ὁρᾷς ὅσον καὶ τοῦτο δῆτα κερδανεῖς.</dd></dl>
<dl><dt><span id="index.xml-sp-id2792258"><!--anchor--></span>Φιλοκλέων</dt><dd>οὐ πάνυ τι μικρόν. ἀλλ᾽ ὅπερ μέλλεις ποίει.</dd></dl>
<dl><dt><span id="index.xml-sp-id2792268"><!--anchor--></span>Βδελυκλέων</dt><dd>ἀνάμενέ νυν· ἐγὼ δὲ ταῦθ᾽ ἥξω φέρων.</dd></dl>
<dl><dt><span id="index.xml-sp-id2792286"><!--anchor--></span>Φιλοκλέων</dt><dd>ὅρα τὸ χρῆμα, τὰ λόγι᾽ ὡς περαίνεται.<span class="linenum">800</span>ἠκηκόη γὰρ ὡς Ἀθηναῖοί ποτεδικάσοιεν ἐπὶ ταῖς οἰκίαισι τὰς δίκας,κἀν τοῖς προθύροις ἐνοικοδομήσοι πᾶς ἀνὴραὑτῷ δικαστηρίδιον μικρὸν πάνυ,ὥσπερ Ἑκάταιον, πανταχοῦ πρὸ τῶν θυρῶν.</dd></dl>
<dl><dt><span id="index.xml-sp-id2792320"><!--anchor--></span>Βδελυκλέων</dt><dd><span class="linenum">805</span>ἰδού, τί ἔτ᾽ ἐρεῖς; ὡς ἅπαντ᾽ ἐγὼ φέρωὅσαπερ ἔφασκον, κἄτι πολλῷ πλείονα.ἀμὶς μέν, ἢν οὐρητιάσῃς, αὑτηὶπαρά σοι κρεμήσετ᾽ ἐγγὺς ἐπὶ τοῦ παττάλου.</dd></dl>
<dl><dt><span id="index.xml-sp-id2792346"><!--anchor--></span>Φιλοκλέων</dt><dd>σοφόν γε τουτὶ καὶ γέροντι πρόσφορον<span class="linenum">810</span>ἐξηῦρες ἀτεχνῶς φάρμακον στραγγουρίας.</dd></dl>
<dl><dt><span id="index.xml-sp-id2792363"><!--anchor--></span>Βδελυκλέων</dt><dd>καὶ πῦρ γε τουτί· καὶ προσέστηκεν φακῆῥοφεῖν, ἐὰν δέῃ τι.</dd></dl>
<dl><dt><span id="index.xml-sp-id2792377"><!--anchor--></span>Φιλοκλέων</dt><dd>τοῦτ᾽ αὖ δεξιόν·κἂν γὰρ πυρέττω, τόν γε μισθὸν λήψομαι.αὐτοῦ μένων γὰρ τὴν φακῆν ῥοφήσομαι.<span class="linenum">815</span>ἀτὰρ τί τὸν ὄρνιν ὡς ἔμ᾽ ἐξηνέγκατε;</dd></dl>
<dl><dt><span id="index.xml-sp-id2792404"><!--anchor--></span>Βδελυκλέων</dt><dd>ἵνα γ᾽, ἢν καθεύδῃς ἀπολογουμένου τινός,ᾁδων ἄνωθεν ἐξεγείρῃ σ᾽ οὑτοσί.</dd></dl>
<dl><dt><span id="index.xml-sp-id2792419"><!--anchor--></span>Φιλοκλέων</dt><dd>ἓν ἔτι ποθῶ, τὰ δ᾽ ἄλλ᾽ ἀρέσκει μοι.</dd></dl>
<dl><dt><span id="index.xml-sp-id2792429"><!--anchor--></span>Βδελυκλέων</dt><dd>τὸ τί;</dd></dl>
<dl><dt><span id="index.xml-sp-id2792440"><!--anchor--></span>Φιλοκλέων</dt><dd>θἠρῷον εἴ πως ἐκκομίσαις τὸ τοῦ Λύκου.</dd></dl>
<dl><dt><span id="index.xml-sp-id2792450"><!--anchor--></span>Βδελυκλέων</dt><dd><span class="linenum">820</span>πάρεστι τουτί, καὐτὸς ἅναξ οὑτοσί.</dd></dl>
<dl><dt><span id="index.xml-sp-id2792462"><!--anchor--></span>Φιλοκλέων</dt><dd>ὦ δέσποθ᾽ ἥρως ὡς χαλεπὸς ἄρ᾽ ἦσθ᾽ ἰδεῖν.</dd></dl>
<dl><dt><span id="index.xml-sp-id2792472"><!--anchor--></span>Βδελυκλέων</dt><dd>οἷόσπερ ἡμῖν φαίνεται Κλεώνυμος.</dd></dl>
<dl><dt><span id="index.xml-sp-id2792482"><!--anchor--></span>Φιλοκλέων</dt><dd>οὔκουν ἔχει γ᾽ οὐδ᾽ αὐτὸς ἥρως ὢν ὅπλα.</dd></dl>
<dl><dt><span id="index.xml-sp-id2792492"><!--anchor--></span>Βδελυκλέων</dt><dd>εἰ θᾶττον ἐκαθίζου σύ, θᾶττον ἂν δίκην<span class="linenum">825</span>ἐκάλουν.</dd></dl>
<dl><dt><span id="index.xml-sp-id2792508"><!--anchor--></span>Φιλοκλέων</dt><dd>κάλει νυν, ὡς κάθημαι ᾽γὼ πάλαι.</dd></dl>
<dl><dt><span id="index.xml-sp-id2792527"><!--anchor--></span>Βδελυκλέων</dt><dd>φέρε νυν τίν᾽ αὐτῷ πρῶτον εἰσαγάγω δίκην;τί τίς κακὸν δέδρακε τῶν ἐν τᾠκίᾳ;ἡ Θρᾷττα προσκαύσασα πρώην τὴν χύτραν —</dd></dl>
<dl><dt><span id="index.xml-sp-id2792546"><!--anchor--></span>Φιλοκλέων</dt><dd>ἐπίσχες οὗτος· ὡς ὀλίγου μ᾽ ἀπώλεσας.<span class="linenum">830</span>ἄνευ δρυφάκτου τὴν δίκην μέλλεις καλεῖν,ὃ πρῶτον ἡμῖν τῶν ἱερῶν ἐφαίνετο;</dd></dl>
<dl><dt><span id="index.xml-sp-id2792567"><!--anchor--></span>Βδελυκλέων</dt><dd>μὰ τὸν Δί᾽ οὐ πάρεστιν.</dd></dl>
<dl><dt><span id="index.xml-sp-id2792577"><!--anchor--></span>Φιλοκλέων</dt><dd>ἀλλ᾽ ἐγὼ δραμὼναὐτὸς κομιοῦμαι τό γε παραυτίκ᾽ ἔνδοθεν.</dd></dl>
<dl><dt><span id="index.xml-sp-id2792593"><!--anchor--></span>Βδελυκλέων</dt><dd>τί ποτε τὸ χρῆμ᾽; ὡς δεινὸν ἡ φιλοχωρία.</dd></dl>
<dl><dt><span id="index.xml-sp-id2792604"><!--anchor--></span>Σωσίας</dt><dd><span class="linenum">835</span>βάλλ᾽ ἐς κόρακας. τοιουτονὶ τρέφειν κύνα.</dd></dl>
<dl><dt><span id="index.xml-sp-id2792616"><!--anchor--></span>Βδελυκλέων</dt><dd>τί δ᾽ ἔστιν ἐτεόν;</dd></dl>
<dl><dt><span id="index.xml-sp-id2792626"><!--anchor--></span>Σωσίας</dt><dd>οὐ γὰρ ὁ Λάβης ἀρτίωςὁ κύων παρᾴξας ἐς τὸν ἰπνὸν ὑφαρπάσαςτροφαλίδα τυροῦ Σικελικὴν κατεδήδοκεν;</dd></dl>
<dl><dt><span id="index.xml-sp-id2792646"><!--anchor--></span>Βδελυκλέων</dt><dd>τοῦτ᾽ ἆρα πρῶτον τἀδίκημα τῷ πατρὶ<span class="linenum">840</span>εἰσακτέον μοι· σὺ δὲ κατηγόρει παρών.</dd></dl>
<dl><dt><span id="index.xml-sp-id2792663"><!--anchor--></span>Σωσίας</dt><dd>μὰ Δί᾽ οὐκ ἔγωγ᾽· ἀλλ᾽ ἅτερός φησιν κύωνκατηγορήσειν, ἤν τις εἰσάγῃ γραφήν.</dd></dl>
<dl><dt><span id="index.xml-sp-id2792677"><!--anchor--></span>Βδελυκλέων</dt><dd>ἴθι νυν ἄγ᾽ αὐτὼ δεῦρο.</dd></dl>
<dl><dt><span id="index.xml-sp-id2792687"><!--anchor--></span>Σωσίας</dt><dd>ταῦτα χρὴ ποιεῖν.</dd></dl>
<dl><dt><span id="index.xml-sp-id2792698"><!--anchor--></span>Βδελυκλέων</dt><dd>τουτὶ τί ἔστι;</dd></dl>
<dl><dt><span id="index.xml-sp-id2792708"><!--anchor--></span>Φιλοκλέων</dt><dd>χοιροκομεῖον Ἑστίας.</dd></dl>
<dl><dt><span id="index.xml-sp-id2792719"><!--anchor--></span>Βδελυκλέων</dt><dd><span class="linenum">845</span>εἶθ᾽ ἱεροσυλήσας φέρεις;</dd></dl>
<dl><dt><span id="index.xml-sp-id2792731"><!--anchor--></span>Φιλοκλέων</dt><dd>οὔκ, ἀλλ᾽ ἵναἀφ᾽ Ἑστίας ἀρχόμενος ἐπιτρίψω τινά.ἀλλ᾽ εἴσαγ᾽ ἀνύσας· ὡς ἐγὼ τιμᾶν βλέπω.</dd></dl>
<dl><dt><span id="index.xml-sp-id2792752"><!--anchor--></span>Βδελυκλέων</dt><dd>φέρε νυν ἐνέγκω τὰς σανίδας καὶ τὰς γραφάς.</dd></dl>
<dl><dt><span id="index.xml-sp-id2792762"><!--anchor--></span>Φιλοκλέων</dt><dd>οἴμοι διατρίβεις κἀπολεῖς τριψημερῶν·<span class="linenum">850</span>ἐγὼ δ᾽ ἀλοκίζειν ἐδεόμην τὸ χωρίον.</dd></dl>
<dl><dt><span id="index.xml-sp-id2792779"><!--anchor--></span>Βδελυκλέων</dt><dd>ἰδού.</dd></dl>
<dl><dt><span id="index.xml-sp-id2792788"><!--anchor--></span>Φιλοκλέων</dt><dd>κάλει νυν.</dd></dl>
<dl><dt><span id="index.xml-sp-id2792799"><!--anchor--></span>Βδελυκλέων</dt><dd>ταῦτα δή. τίς οὑτοσὶὁ πρῶτός ἐστιν;</dd></dl>
<dl><dt><span id="index.xml-sp-id2792815"><!--anchor--></span>Φιλοκλέων</dt><dd>ἐς κόρακας, ὡς ἄχθομαιὁτιὴ ᾽πελαθόμην τοὺς καδίσκους ἐκφέρειν.</dd></dl>
<dl><dt><span id="index.xml-sp-id2792831"><!--anchor--></span>Βδελυκλέων</dt><dd>οὗτος σὺ ποῖ θεῖς;</dd></dl>
<dl><dt><span id="index.xml-sp-id2792841"><!--anchor--></span>Φιλοκλέων</dt><dd>ἐπὶ καδίσκους.</dd></dl>
<dl><dt><span id="index.xml-sp-id2792853"><!--anchor--></span>Βδελυκλέων</dt><dd>μη δαμῶς.<span class="linenum">855</span>ἐγὼ γὰρ εἶχον τούσδε τοὺς ἀρυστίχους.</dd></dl>
<dl><dt><span id="index.xml-sp-id2792871"><!--anchor--></span>Φιλοκλέων</dt><dd>κάλλιστα τοίνυν· πάντα γὰρ πάρεστι νῷνὅσων δεόμεθα, πλήν γε δὴ τῆς κλεψύδρας.</dd></dl>
<dl><dt><span id="index.xml-sp-id2792886"><!--anchor--></span>Βδελυκλέων</dt><dd>ἡδὶ δὲ δὴ τίς ἐστιν; οὐχὶ κλεψύδρα;</dd></dl>
<dl><dt><span id="index.xml-sp-id2792896"><!--anchor--></span>Φιλοκλέων</dt><dd>εὖ γ᾽ ἐκπορίζεις αὐτὰ κἀπιχωρίως.</dd></dl>
<dl><dt><span id="index.xml-sp-id2792906"><!--anchor--></span>Βδελυκλέων</dt><dd><span class="linenum">860</span>ἀλλ᾽ ὡς τάχιστα πῦρ τις ἐξενεγκάτωκαὶ μυρρίνας καὶ τὸν λιβανωτὸν ἔνδοθεν,ὅπως ἂν εὐξώμεσθα πρῶτα τοῖς θεοῖς.</dd></dl></div>
  </body>
</html>
