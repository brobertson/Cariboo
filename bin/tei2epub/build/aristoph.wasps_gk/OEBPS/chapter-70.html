<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Episode</title>
  </head>
  <body>
    <div class="chapter" id="id2533581"><h2>1. Episode</h2>
<dl><dt><span id="index.xml-sp-id2797976"><!--anchor--></span>Ξανθίας</dt><dd>νὴ τὸν Διόνυσον ἄπορά γ᾽ ἡμῖν πράγματα<span class="linenum">1475</span>δαίμων τις ἐσκεκύκληκεν ἐς τὴν οἰκίαν.ὁ γὰρ γέρων ὡς ἔπιε διὰ πολλοῦ χρόνουἤκουσέ τ᾽ αὐλοῦ, περιχαρὴς τῷ πράγματιὀρχούμενος τῆς νυκτὸς οὐδὲν παύεταιτἀρχαἶ ἐκεῖν᾽ οἷς Θέσπις ἠγωνίζετο·<span class="linenum">1480</span>καὶ τοὺς τραγῳδούς φησιν ἀποδείξειν κρόνουςτοὺς νῦν διορχησάμενος ὀλίγον ὕστερον.</dd></dl>
<div class="chapter" id="id2533676"><h3>1.1. anapests</h3>
<dl><dt><span id="index.xml-sp-id2798031"><!--anchor--></span>Φιλοκλέων</dt><dd>τίς ἐπ᾽ αὐλείοισι θύραις θάσσει;</dd></dl>
<dl><dt><span id="index.xml-sp-id2798041"><!--anchor--></span>Ξανθίας</dt><dd>τουτὶ καὶ δὴ χωρεῖ τὸ κακόν.</dd></dl>
<dl><dt><span id="index.xml-sp-id2798051"><!--anchor--></span>Φιλοκλέων</dt><dd>κλῇθρα χαλάσθω τάδε. καὶ δὴ γὰρ<span class="linenum">1485</span>σχήματος ἀρχὴ —</dd></dl>
<dl><dt><span id="index.xml-sp-id2798067"><!--anchor--></span>Ξανθίας</dt><dd>μᾶλλον δέ γ᾽ ἴσως μανίας ἀρχή.</dd></dl>
<dl><dt><span id="index.xml-sp-id2798077"><!--anchor--></span>Φιλοκλέων</dt><dd>πλευρὰν λυγίσαντος ὑπὸ ῥώμης·οἶον μυκτὴρ μυκᾶται καὶσφόνδυλος ἀχεῖ.</dd></dl>
<dl><dt><span id="index.xml-sp-id2798095"><!--anchor--></span>Ξανθίας</dt><dd>πῖθ᾽ ἑλλέβορον.</dd></dl>
<dl><dt><span id="index.xml-sp-id2798107"><!--anchor--></span>Φιλοκλέων</dt><dd><span class="linenum">1490</span>πτήσσει Φρύνιχος ὥς τις ἀλέκτωρ —</dd></dl>
<dl><dt><span id="index.xml-sp-id2798119"><!--anchor--></span>Ξανθίας</dt><dd>τάχα βαλλήσεις.</dd></dl>
<dl><dt><span id="index.xml-sp-id2798129"><!--anchor--></span>Φιλοκλέων</dt><dd>σκέλος οὐράνιόν γ᾽ ἐκλακτίζων.πρωκτὸς χάσκει.</dd></dl>
<dl><dt><span id="index.xml-sp-id2798142"><!--anchor--></span>Ξανθίας</dt><dd>κατὰ σαυτὸν ὅρα.</dd></dl>
<dl><dt><span id="index.xml-sp-id2798154"><!--anchor--></span>Φιλοκλέων</dt><dd>νῦν γὰρ ἐν ἄρθροις τοῖς ἡμετέροις<span class="linenum">1495</span>στρέφεται χαλαρὰ κοτυληδών.</dd></dl></div>
<div class="chapter" id="id2533936"><h3>1.2. iambics</h3>
<dl><dt><span id="index.xml-sp-id2798181"><!--anchor--></span></dt><dd>οὐκ εὖ;</dd></dl>
<dl><dt><span id="index.xml-sp-id2798186"><!--anchor--></span>Βδελυκλέων</dt><dd>μὰ Δί᾽ οὐ δῆτ᾽, ἀλλὰ μανικὰ πράγματα.</dd></dl>
<dl><dt><span id="index.xml-sp-id2798199"><!--anchor--></span>Φιλοκλέων</dt><dd>θέρε νυν ἀνείπω κἀνταγωνιστὰς καλῶ.εἴ τις τραγῳδός φησιν ὀρχεῖσθαι καλῶς,ἐμοὶ διορχησόμενος ἐνθάδ᾽ εἰσίτω.<span class="linenum">1500</span>φησίν τις ἢ οὐδείς;</dd></dl>
<dl><dt><span id="index.xml-sp-id2798224"><!--anchor--></span>Ξανθίας</dt><dd>εἶς γ᾽ ἐκεινοσὶ μόνος.</dd></dl>
<dl><dt><span id="index.xml-sp-id2798236"><!--anchor--></span>Φιλοκλέων</dt><dd>τίς ὁ κακοδαίμων ἐστίν;</dd></dl>
<dl><dt><span id="index.xml-sp-id2798246"><!--anchor--></span>Ξανθίας</dt><dd>υἱὸς Καρκίνουὁ μέσατος.</dd></dl>
<dl><dt><span id="index.xml-sp-id2798261"><!--anchor--></span>Φιλοκλέων</dt><dd>ἀλλ᾽ οὗτός γε καταποθήσεται·ἀπολῶ γὰρ αὐτὸν ἐμμελείᾳ κονδύλου.ἐν τῷ ῥυθμῷ γὰρ οὐδέν ἐστ᾽.</dd></dl>
<dl><dt><span id="index.xml-sp-id2798282"><!--anchor--></span>Ξανθίας</dt><dd>ἀλλ᾽ ᾠζυρὲ<span class="linenum">1505</span>ἕτερος τραγῳδὸς Καρκινίτης ἔρχεται,ἀδελφὸς αὐτοῦ.</dd></dl>
<dl><dt><span id="index.xml-sp-id2798303"><!--anchor--></span>Φιλοκλέων</dt><dd>νὴ Δί᾽ ὠψώνηκ᾽ ἄρα.</dd></dl>
<dl><dt><span id="index.xml-sp-id2798315"><!--anchor--></span>Ξανθίας</dt><dd>μὰ τὸν Δί᾽ οὐδέν γ᾽ ἄλλο πλήν γε καρκίνους·προσέρχεται γὰρ ἕτερος αὖ τῶν Καρκίνου.</dd></dl>
<dl><dt><span id="index.xml-sp-id2798330"><!--anchor--></span>Φιλοκλέων</dt><dd>τουτὶ τί ἦν τὸ προσέρπον; ὀξὶς ἢ φάλαγξ;</dd></dl>
<dl><dt><span id="index.xml-sp-id2798341"><!--anchor--></span>Ξανθίας</dt><dd><span class="linenum">1510</span>ὁ πινοτήρης οὗτός ἐστι τοῦ γένους,ὁ σμικρότατος, ὃς τὴν τραγῳδίαν ποιεῖ.</dd></dl>
<dl><dt><span id="index.xml-sp-id2798357"><!--anchor--></span>Φιλοκλέων</dt><dd>ὦ Καρκίν᾽ ὦ μακάριε τῆς εὐπαιδίας,ὅσον τὸ πλῆθος κατέπεσεν τῶν ὀρχίλων.ἀτὰρ καταβατέον γ᾽ ἐπ᾽ αὐτούς μ᾽· ᾠζυρέ,<span class="linenum">1515</span>ἅλμην κύκα τούτοισιν, ἢν ἐγὼ κρατῶ.</dd></dl></div></div>
  </body>
</html>
