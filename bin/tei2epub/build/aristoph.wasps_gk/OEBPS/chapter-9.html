<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Agon</title>
  </head>
  <body>
    <div class="chapter" id="id2516975"><h2>1. Agon</h2>
<div class="chapter" id="id2516988"><h3>1.1. strophe</h3>
<dl><dt><span id="index.xml-sp-id2788268"><!--anchor--></span>Χορός</dt><dd>τίς γάρ ἐσθ᾽ ὁ ταῦτά σ᾽ εἵργων<span class="linenum">335</span>κἀποκλῄων τῇ θύρᾳ; λέξον·πρὸς εὔνους γὰρ φράσεις.</dd></dl></div>
<div class="chapter" id="id2517049"><h3>1.2. proepirrheme</h3>
<dl><dt><span id="index.xml-sp-id2788306"><!--anchor--></span>Φιλοκλέων</dt><dd>οὑμὸς υἱός. ἀλλὰ μὴ βοᾶτε· καὶ γὰρ τυγχάνειοὑτοσὶ πρόσθεν καθεύδων. ἀλλ᾽ ὕφεσθε τοῦ τόνου.</dd></dl>
<dl><dt><span id="index.xml-sp-id2788321"><!--anchor--></span>Χορός</dt><dd>τοῦ δ᾽ ἔφεξιν ὦ μάταιε ταῦτα δρᾶν σε βούλεται;&lt;καὶ&gt; τίνα πρόφασιν ἔχων;</dd></dl>
<dl><dt><span id="index.xml-sp-id2788335"><!--anchor--></span>Φιλοκλέων</dt><dd><span class="linenum">340</span>οὐκ ἐᾷ μ᾽ ὦνδρες δικάζειν οὐδὲ δρᾶν οὐδὲν κακόν,ἀλλά μ᾽ εὐωχεῖν ἕτοιμός ἐστ᾽· ἐγὼ δ᾽ οὐ βούλομαι.</dd></dl></div>
<div class="chapter" id="id2517155"><h3>1.3. strophe</h3>
<dl><dt><span id="index.xml-sp-id2788369"><!--anchor--></span>Χορός</dt><dd>τοῦτ᾽ ἐτόλμησ᾽ ὁ μιαρὸς χανεῖν<span class="linenum">342b</span>ὁ Δημολογοκλέων &lt;ὅδ᾽,&gt;<span class="linenum">343</span>ὅτι λέγεις &lt;σύ&gt; τι περὶ τῶν νεῶν<span class="linenum">343b</span>ἀληθές. οὐ γὰρ ἄν ποθ᾽οὗτος ἁνὴρ τοῦτ᾽ ἐτόλμησεν<span class="linenum">344b</span>λέγειν, εἰ<span class="linenum">345</span>μὴ ξυνωμότης τις ἦν.</dd></dl></div>
<div class="chapter" id="id2517259"><h3>1.4. katakeleusmenos</h3>
<dl><dt><span id="index.xml-sp-id2788431"><!--anchor--></span>Χορός</dt><dd><span class="linenum">346</span>ἀλλ᾽ ἐκ τούτων ὥρα τινά σοι ζητεῖν καινὴν ἐπίνοιαν,ἥτις σε λάθρᾳ τἀνδρὸς τουδὶ καταβῆναι δεῦρο ποιήσει.</dd></dl></div>
<div class="chapter" id="id2517313"><h3>1.5. epirrheme</h3>
<dl><dt><span id="index.xml-sp-id2788464"><!--anchor--></span>Φιλοκλέων</dt><dd>τίς ἂν οὖν εἴη; ζητεῖθ᾽ ὑμεῖς, ὡς πᾶν &lt;ἂν&gt; ἔγωγε ποιοίην·οὕτω κιττῶ διὰ τῶν σανίδων μετὰ χοιρίνης περιελθεῖν.</dd></dl>
<dl><dt><span id="index.xml-sp-id2788480"><!--anchor--></span>Χορός</dt><dd><span class="linenum">350</span>ἔστιν ὀπὴ δῆθ᾽ ἥντιν᾽ ἂν ἔνδοθεν οἷός τ᾽ εἴης διορύξαι,εἶτ᾽ ἐκδῦναι ῥάκεσιν κρυφθεὶς ὥσπερ πολύμητις Ὀδυσσεύς;</dd></dl>
<dl><dt><span id="index.xml-sp-id2788497"><!--anchor--></span>Φιλοκλέων</dt><dd>πάντα πέφαρκται κοὐκ ἔστιν ὀπῆς οὐδ᾽ εἰ σέρφῳ διαδῦναι.ἀλλ᾽ ἄλλο τι δεῖ ζητεῖν ὑμᾶς· ὀπίαν δ᾽ οὐκ ἔστι γενέσθαι.</dd></dl>
<dl><dt><span id="index.xml-sp-id2788512"><!--anchor--></span>Χορός</dt><dd><span class="linenum">354</span>μέμνησαι δῆθ᾽, ὅτ᾽ ἐπὶ στρατιᾶς κλέψας ποτὲ τοὺς ὀβελίσκουςἵεις σαυτὸν κατὰ τοῦ τείχους ταχέως, ὅτε Νάξος ἑάλω.</dd></dl>
<dl><dt><span id="index.xml-sp-id2788529"><!--anchor--></span>Φιλοκλέων</dt><dd>οἶδ᾽· ἀλλὰ τί τοῦτ᾽; οὐδὲν γὰρ τοῦτ᾽ ἐστὶν ἐκείνῳ προσόμοιον.ἥβων γὰρ κἀδυνάμην κλέπτειν, ἴσχυόν τ᾽ αὐτὸς ἐμαυτοῦ,</dd></dl></div>
<div class="chapter" id="id2517480"><h3>1.6. pnigos</h3>
<dl><dt><span id="index.xml-sp-id2788561"><!--anchor--></span>Φιλοκλέων</dt><dd>κοὐδείς μ᾽ ἐφύλαττ᾽, ἀλλ᾽ ἐξῆν μοιφεύγειν ἀδεῶς. νῦν δὲ ξὺν ὅπλοις<span class="linenum">360</span>ἄνδρες ὁπλῖται διαταξάμενοικατὰ τὰς διόδους σκοπιωροῦνται,τὼ δὲ δύ᾽ αὐτῶν ἐπὶ ταῖσι θύραιςὥσπερ με γαλῆν κρέα κλέψασαν<span class="linenum">364</span>τηροῦσιν ἔχοντ᾽ ὀβελίσκους.</dd></dl></div>
<div class="chapter" id="id2517578"><h3>1.7. antistrophe</h3>
<dl><dt><span id="index.xml-sp-id2788617"><!--anchor--></span>Χορός</dt><dd><span class="linenum">365</span>ἀλλὰ καὶ νῦν ἐκπόριζεμηχανὴν ὅπως τάχισθ᾽· ἕωςγάρ, ὦ μελίττιον.</dd></dl></div>
<div class="chapter" id="id2517638"><h3>1.8. antiproepirrheme</h3>
<dl><dt><span id="index.xml-sp-id2788655"><!--anchor--></span>Φιλοκλέων</dt><dd>διατραγεῖν τοίνυν κράτιστόν ἐστί μοι τὸ δίκτυον.ἡ δέ μοι Δίκτυννα συγγνώμην ἔχοι τοῦ δικτύου.</dd></dl>
<dl><dt><span id="index.xml-sp-id2788669"><!--anchor--></span>Χορός</dt><dd>ταῦτα μὲν πρὸς ἀνδρός ἐστ᾽ ἄνοντος ἐς σωτηρίαν.<span class="linenum">370</span>ἀλλ᾽ ἔπαγε τὴν γνάθον.</dd></dl>
<dl><dt><span id="index.xml-sp-id2788685"><!--anchor--></span>Φιλοκλέων</dt><dd>διατέτρωκται τοῦτό γ᾽. ἀλλὰ μὴ βοᾶτε μηδαμῶς,ἀλλὰ τηρώμεσθ᾽ ὅπως μὴ Βδελυκλέων αἰσθήσεται.</dd></dl></div>
<div class="chapter" id="id2517957"><h3>1.9. antistrophe</h3>
<dl><dt><span id="index.xml-sp-id2788716"><!--anchor--></span>Χορός</dt><dd>μηδὲν ὦ τᾶν δέδιθι, μηδέν·ὡς ἐγὼ τοῦτόν γ᾽, ἐὰν γρύξῃτι, ποιήσω δακεῖν τὴν<span class="linenum">375</span>καρδίαν καὶ τὸν περὶ ψυχῆςδρόμον δραμεῖν, ἵν᾽ εἰδῇμὴ πατεῖν τὰτοῖν θεοῖν ψηφίσματα.</dd></dl></div>
<div class="chapter" id="id2518049"><h3>1.10. antikatakeleusmenos</h3>
<dl><dt><span id="index.xml-sp-id2788769"><!--anchor--></span>Χορός</dt><dd><span class="linenum">379</span>ἀλλ᾽ ἐξάψας διὰ τῆς θυρίδος τὸ καλῴδιον εἶτα καθίμαδήσας σαυτὸν καὶ τὴν ψυχὴν ἐμπλησάμενος Διοπείθους.</dd></dl></div>
<div class="chapter" id="id2518103"><h3>1.11. antepirrheme</h3>
<dl><dt><span id="index.xml-sp-id2788802"><!--anchor--></span>Φιλοκλέων</dt><dd>ἄγε νυν, ἢν αἰσθομένω τούτω ζητῆτόν μ᾽ ἐσκαλαμᾶσθαικἀνασπαστὸν ποιεῖν εἴσω, τί ποιήσετε; φράζετε νυνί.</dd></dl>
<dl><dt><span id="index.xml-sp-id2788817"><!--anchor--></span>Χορός</dt><dd>ἀμυνοῦμέν σοι τὸν πρινώδη θυμὸν ἅπαντες καλέσαντεςὥστ᾽ οὐ δυνατόν σ᾽ εἵργειν ἔσται· τοιαῦτα ποιήσομεν ἡμεῖς.</dd></dl>
<dl><dt><span id="index.xml-sp-id2788831"><!--anchor--></span>Φιλοκλέων</dt><dd><span class="linenum">385</span>δράσω τοίνυν ὑμῖν πίσυνος, καὶ — μανθάνετ᾽; — ἤν τι πάθω ᾽γώ,ἀνελόντες καὶ κατακλαύσαντες θεῖναί μ᾽ ὑπὸ τοῖσι δρυφάκτοις.</dd></dl>
<dl><dt><span id="index.xml-sp-id2788849"><!--anchor--></span>Χορός</dt><dd>οὐδὲν πείσει· μηδὲν δείσῃς. ἀλλ᾽ ὦ βέλτιστε καθίεισαυτὸν θαρρῶν κἀπευξάμενος τοῖσι πατρῴοισι θεοῖσιν.</dd></dl>
<dl><dt><span id="index.xml-sp-id2788863"><!--anchor--></span>Φιλοκλέων</dt><dd><span class="linenum">389</span>ὦ Λύκε δέσποτα, γείτων ἥρως· σὺ γὰρ οἷσπερ ἐγὼ κεχάρησαι,τοῖς δακρύοισιν τῶν φευγόντων ἀεὶ καὶ τοῖς ὀλοφυρμοῖς·ᾤκησας γοῦν ἐπίτηδες ἰὼν ἐνταῦθ᾽ ἵνα ταῦτ᾽ ἀκροῷο,κἀβουλήθης μόνος ἡρώων παρὰ τὸν κλάοντα καθῆσθαι.ἐλέησον καὶ σῶσον νυνὶ τὸν σαυτοῦ πλησιόχωρον·κοὐ μή ποτέ σου παρὰ τὰς κάννας οὐρήσω μηδ᾽ ἀποπάρδω.</dd></dl>
<dl><dt><span id="index.xml-sp-id2788900"><!--anchor--></span>Βδελυκλέων</dt><dd><span class="linenum">395</span>οὗτος ἐγείρου.</dd></dl>
<dl><dt><span id="index.xml-sp-id2788911"><!--anchor--></span>Ξανθίας</dt><dd>τί τὸ πρᾶγμ᾽;</dd></dl>
<dl><dt><span id="index.xml-sp-id2788921"><!--anchor--></span>Βδελυκλέων</dt><dd>ὥσπερ φωνή μέ τις ἐγκεκύκλωται.</dd></dl>
<dl><dt><span id="index.xml-sp-id2788932"><!--anchor--></span>Ξανθίας</dt><dd>μῶν ὁ γέρων πῃ διαδύεται &lt;αὖ&gt;;</dd></dl>
<dl><dt><span id="index.xml-sp-id2788942"><!--anchor--></span>Βδελυκλέων</dt><dd>μὰ Δί᾽ οὐ δῆτ᾽, ἀλλὰ καθιμᾷαὑτὸν δήσας.</dd></dl>
<dl><dt><span id="index.xml-sp-id2788957"><!--anchor--></span>Ξανθίας</dt><dd>ὦ μιαρώτατε τί ποιεῖς; οὐ μὴ καταβήσει;</dd></dl>
<dl><dt><span id="index.xml-sp-id2788968"><!--anchor--></span>Βδελυκλέων</dt><dd>ἀνάβαιν᾽ ἀνύσας κατὰ τὴν ἑτέραν καὶ ταῖσιν φυλλάσι παῖε,ἤν πως πρύμνην ἀνακρούσηται πληγεὶς ταῖς εἰρεσιώναις.</dd></dl>
<dl><dt><span id="index.xml-sp-id2788983"><!--anchor--></span>Φιλοκλέων</dt><dd>οὐ ξυλλήψεσθ᾽ ὁπόσοισι δίκαι τῆτες μέλλουσιν ἔσεσθαι,ὦ Σμικυθίων καὶ Τεισιάδη καὶ Χρήμων καὶ Φερέδειπνε;πότε δ᾽, εἰ μὴ νῦν, ἐπαρήξετέ μοι, πρίν μ᾽ εἴσω μᾶλλον ἄγεσθαι;</dd></dl></div></div>
  </body>
</html>
