<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Episode</title>
  </head>
  <body>
    <div class="chapter" id="id2525357"><h2>1. Episode</h2>
<dl><dt><span id="index.xml-sp-id2793187"><!--anchor--></span>Βδελυκλέων</dt><dd>εἴ τις θύρασιν ἡλιαστής, εἰσίτω·ὡς ἡνίκ᾽ ἂν λέγωσιν οὐκ ἐσφρήσομεν.</dd></dl>
<dl><dt><span id="index.xml-sp-id2793201"><!--anchor--></span>Φιλοκλέων</dt><dd>τίς ἆρ᾽ ὁ φεύγων;</dd></dl>
<dl><dt><span id="index.xml-sp-id2793211"><!--anchor--></span>Βδελυκλέων</dt><dd>οὗτος.</dd></dl>
<dl><dt><span id="index.xml-sp-id2793222"><!--anchor--></span>Φιλοκλέων</dt><dd>ὅσον ἁλώσεται.</dd></dl>
<dl><dt><span id="index.xml-sp-id2793234"><!--anchor--></span>Βδελυκλέων</dt><dd>ἀκούετ᾽ ἤδη τῆς γραφῆς. ἐγράψατο<span class="linenum">895</span>κύων Κυδαθηναιεὺς Λάβητ᾽ Αἰξωνέατὸν τυρὸν ἀδικεῖν ὅτι μόνος κατήσθιεντὸν Σικελικόν. τίμημα κλῳὸς σύκινος.</dd></dl>
<dl><dt><span id="index.xml-sp-id2793259"><!--anchor--></span>Φιλοκλέων</dt><dd>θάνατος μὲν οὖν κύνειος, ἢν ἅπαξ ἁλῷ.</dd></dl>
<dl><dt><span id="index.xml-sp-id2793270"><!--anchor--></span>Βδελυκλέων</dt><dd>καὶ μὴν ὁ φεύγων οὑτοσὶ Λάβης πάρα.</dd></dl>
<dl><dt><span id="index.xml-sp-id2793280"><!--anchor--></span>Φιλοκλέων</dt><dd><span class="linenum">900</span>ὦ μιαρὸς οὗτος· ὡς δὲ καὶ κλέπτον βλέπει,οἷον σεσηρὼς ἐξαπατήσειν μ᾽ οἴεται.ποῦ δ᾽ &lt;ἔσθ᾽&gt; ὁ διώκων, ὁ Κυδαθηναιεὺς κύων;</dd></dl>
<dl><dt><span id="index.xml-sp-id2793310"><!--anchor--></span>Κύων</dt><dd>αὗ αὗ.</dd></dl>
<dl><dt><span id="index.xml-sp-id2793319"><!--anchor--></span>Βδελυκλέων</dt><dd>πάρεστιν οὗτος.</dd></dl>
<dl><dt><span id="index.xml-sp-id2793329"><!--anchor--></span>Φιλοκλέων</dt><dd>ἕτερος οὗτος αὖ Λάβης.</dd></dl>
<dl><dt><span id="index.xml-sp-id2793341"><!--anchor--></span>Βδελυκλέων</dt><dd>ἀγαθός γ᾽ ὑλακτεῖν καὶ διαλείχειν τὰς χύτρας.<span class="linenum">905</span>σίγα, κάθιζε· σὺ δ᾽ ἀναβὰς κατηγόρει.</dd></dl>
<dl><dt><span id="index.xml-sp-id2793358"><!--anchor--></span>Φιλοκλέων</dt><dd>φέρε νυν ἅμα τήνδ᾽ ἐγχεάμενος κἀγὼ ῥοφῶ.</dd></dl>
<dl><dt><span id="index.xml-sp-id2793368"><!--anchor--></span>Σωσίας</dt><dd>τῆς μὲν γραφῆς ἠκούσαθ᾽ ἣν ἐγραψάμηνἄνδρες δικασταὶ τουτονί. δεινότατα γὰρἔργων δέδρακε κἀμὲ καὶ τὸ ῥυππαπαῖ.<span class="linenum">910</span>ἀποδρὰς γὰρ ἐς τὴν γωνίαν τυρὸν πολὺνκατεσικέλιζε κἀνέπλητ᾽ ἐν τῷ σκότῳ —</dd></dl>
<dl><dt><span id="index.xml-sp-id2793399"><!--anchor--></span>Φιλοκλέων</dt><dd>νὴ τὸν Δί᾽ ἀλλὰ δῆλός ἐστ᾽· ἔμοιγέ τοιτυροῦ κάκιστον ἀρτίως ἐνήρυγενὁ βδελυρὸς οὗτος.</dd></dl>
<dl><dt><span id="index.xml-sp-id2793417"><!--anchor--></span>Σωσίας</dt><dd>κοὐ μετέδωκ᾽ αἰτοῦντί μοι.<span class="linenum">915</span>καίτοι τίς ὑμᾶς εὖ ποιεῖν δυνήσεται,ἢν μή τι κἀμοί τις προβάλλῃ τῷ κυνί;</dd></dl>
<dl><dt><span id="index.xml-sp-id2793440"><!--anchor--></span>Φιλοκλέων</dt><dd>οὐδὲν μετέδωκεν οὐδὲ τῷ κοινῷ γ᾽ ἐμοί.θερμὸς γὰρ ἁνὴρ οὐδὲν ἧττον τῆς φακῆς.</dd></dl>
<dl><dt><span id="index.xml-sp-id2793456"><!--anchor--></span>Βδελυκλέων</dt><dd>πρὸς τῶν θεῶν μὴ προκαταγίγνωσκ᾽ ὦ πάτερ,<span class="linenum">920</span>πρὶν ἄν γ᾽ ἀκούσῃς ἀμφοτέρων.</dd></dl>
<dl><dt><span id="index.xml-sp-id2793472"><!--anchor--></span>Φιλοκλέων</dt><dd>ἀλλ᾽ ὦγαθὲτὸ πρᾶγμα φανερόν ἐστιν· αὐτὸ γὰρ βοᾷ.</dd></dl>
<dl><dt><span id="index.xml-sp-id2793488"><!--anchor--></span>Σωσίας</dt><dd>μή νυν ἀφῆτέ γ᾽ αὐτόν, ὡς ὄντ᾽ αὖ πολὺκυνῶν ἁπάντων ἄνδρα μονοφαγίστατον,ὅστις περιπλεύσας τὴν θυείαν ἐν κύκλῳ<span class="linenum">925</span>ἐκ τῶν πόλεων τὸ σκῖρον ἐξεδήδοκεν.</dd></dl>
<dl><dt><span id="index.xml-sp-id2793514"><!--anchor--></span>Φιλοκλέων</dt><dd>ἐμοὶ δέ γ᾽ οὐκ ἔστ᾽ οὐδὲ τὴν ὑδρίαν πλάσαι.</dd></dl>
<dl><dt><span id="index.xml-sp-id2793525"><!--anchor--></span>Σωσίας</dt><dd>πρὸς ταῦτα τοῦτον κολάσατ᾽· οὐ γὰρ ἄν ποτετρέφειν δύναιτ᾽ ἂν μία λόχμη κλέπτα δύο·ἵνα μὴ κεκλάγγω διὰ κενῆς ἄλλως ἐγώ·<span class="linenum">930</span>ἐὰν δὲ μή, τὸ λοιπὸν ου᾿ κεκλάγξομαι.</dd></dl>
<dl><dt><span id="index.xml-sp-id2793551"><!--anchor--></span>Φιλοκλέων</dt><dd>ἰοὺ ἰού.ὅσας κατηγόρησε τὰς πανουργίας.κλέπτον τὸ χρῆμα τἀνδρός· οὐ καὶ σοὶ δοκεῖὦλεκτρυόν; νὴ τὸν Δί᾽ ἐπιμύει γέ τοι.<span class="linenum">935</span>ὁ θεσμοθέτης· ποῦ ᾽σθ᾽ οὗτος; ἀμίδα μοι δότω.</dd></dl>
<dl><dt><span id="index.xml-sp-id2793581"><!--anchor--></span>Βδελυκλέων</dt><dd>αὐτὸς καθελοῦ· τοὺς μάρτυρας γὰρ ἐσκαλῶ.Λάβητι μάρτυρας παρεῖναι τρύβλιονδοίδυκα τυρόκνηστιν ἐσχάραν χύτραν,καὶ τἄλλα, τὰ σκεύη τὰ προσκεκαυμένα.<span class="linenum">940</span>ἀλλ᾽ ἔτι σύ γ᾽ οὐρεῖς καὶ καθίζεις οὐδέπω;</dd></dl>
<dl><dt><span id="index.xml-sp-id2793612"><!--anchor--></span>Φιλοκλέων</dt><dd>τοῦτον δέ γ᾽ οἶμ᾽ ἐγὼ χεσεῖσθαι τήμερον.</dd></dl>
<dl><dt><span id="index.xml-sp-id2793622"><!--anchor--></span>Βδελυκλέων</dt><dd>οὐκ αὖ σὺ παύσει χαλεπὸς ὢν καὶ δύσκολος,καὶ ταῦτα τοῖς φεύγουσιν, ἀλλ᾽ ὀδὰξ ἔχει;ἀνάβαιν᾽, ἀπολογοῦ. τί σεσιώπηκας; λέγε.</dd></dl>
<dl><dt><span id="index.xml-sp-id2793642"><!--anchor--></span>Φιλοκλέων</dt><dd><span class="linenum">945</span>ἀλλ᾽ οὐκ ἔχειν οὗτός γ᾽ ἔοικεν ὅ τι λέγῃ.</dd></dl>
<dl><dt><span id="index.xml-sp-id2793654"><!--anchor--></span>Βδελυκλέων</dt><dd>οὔκ, ἀλλ᾽ ἐκεῖνό μοι δοκεῖ πεπονθέναι,ὅπερ ποτὲ φεύγων ἔπαθε καὶ Θουκυδίδης·ἀπόπληκτος ἐξαίφνης ἐγένετο τὰς γνάθους.πάρεχ᾽ ἐκποδών. ἐγὼ γὰρ ἀπολογήσομαι.<span class="linenum">950</span>χαλεπὸν μὲν ὦνδρες ἐστὶ διαβεβλημένουὑπεραποκρίνεσθαι κυνός, λέξω δ᾽ ὅμως.ἀγαθὸς γάρ ἐστι καὶ διώκει τοὺς λύκους.</dd></dl>
<dl><dt><span id="index.xml-sp-id2793701"><!--anchor--></span>Φιλοκλέων</dt><dd>κλέπτης μὲν οὖν οὗτός γε καὶ ξυνωμότης.</dd></dl>
<dl><dt><span id="index.xml-sp-id2793712"><!--anchor--></span>Βδελυκλέων</dt><dd>μὰ Δί᾽ ἀλλ᾽ ἄριστός ἐστι τῶν νυνὶ κυνῶν<span class="linenum">955</span>οἷός τε πολλοῖς προβατίοις ἐφεστάναι.</dd></dl>
<dl><dt><span id="index.xml-sp-id2793729"><!--anchor--></span>Φιλοκλέων</dt><dd>τί οὖν ὄφελος, τὸν τυρὸν εἰ κατεσθίει;</dd></dl>
<dl><dt><span id="index.xml-sp-id2793739"><!--anchor--></span>Βδελυκλέων</dt><dd>ὅ τι; σοῦ προμάχεται καὶ φυλάττει τὴν θύρανκαὶ τἄλλ᾽ ἄριστός ἐστιν· εἰ δ᾽ ὑφείλετο,ξύγγνωθι. κιθαρίζειν γὰρ οὐκ ἐπίσταται.</dd></dl>
<dl><dt><span id="index.xml-sp-id2793759"><!--anchor--></span>Φιλοκλέων</dt><dd><span class="linenum">960</span>ἐγὼ δ᾽ ἐβουλόμην ἂν οὐδὲ γράμματα,ἵνα μὴ κακουργῶν ἐνέγραφ᾽ ἡμῖν τὸν λόγον.</dd></dl>
<dl><dt><span id="index.xml-sp-id2793776"><!--anchor--></span>Βδελυκλέων</dt><dd>ἄκουσον ὦ δαιμόνιέ μου τῶν μαρτύρων.ἀνάβηθι τυρόκνηστι καὶ λέξον μέγα·σὺ γὰρ ταμιεύουσ᾽ ἔτυχες. ἀπόκριναι σαφῶς,<span class="linenum">965</span>εἰ μὴ κατέκνησας τοῖς στρατιώταις ἅλαβες.φησὶ κατακνῆσαι.</dd></dl>
<dl><dt><span id="index.xml-sp-id2793806"><!--anchor--></span>Φιλοκλέων</dt><dd>νὴ Δί᾽ ἀλλὰ ψεύδεται.</dd></dl>
<dl><dt><span id="index.xml-sp-id2793817"><!--anchor--></span>Βδελυκλέων</dt><dd>ὦ δαιμόνι᾽ ἐλέει ταλαιπωρουμένους.οὗτος γὰρ ὁ Λάβης καὶ τραχήλι᾽ ἐσθίεικαὶ τὰς ἀκάνθας, κοὐδέποτ᾽ ἐν ταὐτῷ μένει.<span class="linenum">970</span>ὁ δ᾽ ἕτερος οἷός ἐστιν οἰκουρὸς μόνον.αὐτοῦ μένων γὰρ ἅττ᾽ ἂν εἴσω τις φέρῃτούτων μεταιτεῖ τὸ μέρος· εἰ δὲ μή, δάκνει.</dd></dl>
<dl><dt><span id="index.xml-sp-id2793853"><!--anchor--></span>Φιλοκλέων</dt><dd>αἰβοῖ. τί κακόν ποτ᾽ ἔσθ᾽ ὅτῳ μαλάττομαι;κακόν τι περιβαίνει με κἀναπείθομαι.</dd></dl>
<dl><dt><span id="index.xml-sp-id2793868"><!--anchor--></span>Βδελυκλέων</dt><dd><span class="linenum">975</span>ἴθ᾽ ἀντιβολῶ σ᾽· οἰκτίρατ᾽ αὐτὸν ὦ πάτερε,καὶ μὴ διαφθείρητε. ποῦ τὰ παιδία;ἀναβαίνετ᾽ ὦ πόνηρα καὶ κνυζούμενααἰτεῖτε κἀντιβολεῖτε καὶ δακρύετε.</dd></dl>
<dl><dt><span id="index.xml-sp-id2793894"><!--anchor--></span>Φιλοκλέων</dt><dd>κατάβα κατάβα κατάβα κατάβα.</dd></dl>
<dl><dt><span id="index.xml-sp-id2793904"><!--anchor--></span>Βδελυκλέων</dt><dd>καταβήσομαι.<span class="linenum">980</span>καίτοι τὸ κατάβα τοῦτο πολλοὺς δὴ πάνυἐξηπάτηκεν. ἀτὰρ ὅμως καταβήσομαι.</dd></dl>
<dl><dt><span id="index.xml-sp-id2793926"><!--anchor--></span>Φιλοκλέων</dt><dd>ἐς κόρακας. ὡς οὐκ ἀγαθόν ἐστι τὸ ῥοφεῖν.ἐγὼ γὰρ ἀπεδάκρυσα νῦν γνώμην ἐμὴνοὐδέν ποτ᾽ ἀλλ᾽ ἢ τῆς φακῆς ἐμπλήμενος.</dd></dl>
<dl><dt><span id="index.xml-sp-id2793946"><!--anchor--></span>Βδελυκλέων</dt><dd><span class="linenum">985</span>οὔκουν ἀποφεύγει δῆτα;</dd></dl>
<dl><dt><span id="index.xml-sp-id2793958"><!--anchor--></span>Φιλοκλέων</dt><dd>χαλεπὸν εἰδέναι.</dd></dl>
<dl><dt><span id="index.xml-sp-id2793970"><!--anchor--></span>Βδελυκλέων</dt><dd>ἴθ᾽ ὦ πατρίδιον ἐπὶ τὰ βελτίω τρέπου.τηνδὶ λαβὼν τὴν ψῆφον ἐπὶ τὸν ὕστερονμύσας παρᾷξον κἀπόλυσον ὦ πάτερ.</dd></dl>
<dl><dt><span id="index.xml-sp-id2793989"><!--anchor--></span>Φιλοκλέων</dt><dd>οὐ δῆτα· κιθαρίζειν γὰρ οὐκ ἐπίσταμαι.</dd></dl>
<dl><dt><span id="index.xml-sp-id2793999"><!--anchor--></span>Βδελυκλέων</dt><dd><span class="linenum">990</span>φέρε νύν σε τῃδὶ τὴν ταχίστην περιάγω.</dd></dl>
<dl><dt><span id="index.xml-sp-id2794012"><!--anchor--></span>Φιλοκλέων</dt><dd>ὅδ᾽ ἔσθ᾽ ὁ πρότερος;</dd></dl>
<dl><dt><span id="index.xml-sp-id2794022"><!--anchor--></span>Βδελυκλέων</dt><dd>οὗτος·</dd></dl>
<dl><dt><span id="index.xml-sp-id2794033"><!--anchor--></span>Φιλοκλέων</dt><dd>αὕτη ᾽νταῦθ᾽ ἔνι.</dd></dl>
<dl><dt><span id="index.xml-sp-id2794045"><!--anchor--></span>Βδελυκλέων</dt><dd>ἐξηπάτηται κἀπολέλυκεν οὐχ ἑκών.φέρ᾽ ἐξεράσω.</dd></dl>
<dl><dt><span id="index.xml-sp-id2794059"><!--anchor--></span>Φιλοκλέων</dt><dd>πῶς ἄρ᾽ ἠγωνίσμεθα;</dd></dl>
<dl><dt><span id="index.xml-sp-id2794070"><!--anchor--></span>Βδελυκλέων</dt><dd>δείξειν ἔοικεν. ἐκπέφευγας ὦ Λάβης.<span class="linenum">995</span>πάτερ πάτερ τί πέπονθας; οἴμοι· ποῦ ᾽σθ᾽ ὕδωρ;ἔπαιρε σαυτόν.</dd></dl>
<dl><dt><span id="index.xml-sp-id2794091"><!--anchor--></span>Φιλοκλέων</dt><dd>εἰπέ νυν ἐκεῖνό μοι,ὄντως ἀπέφυγε;</dd></dl>
<dl><dt><span id="index.xml-sp-id2794107"><!--anchor--></span>Βδελυκλέων</dt><dd>νὴ Δί᾽·</dd></dl>
<dl><dt><span id="index.xml-sp-id2794118"><!--anchor--></span>Φιλοκλέων</dt><dd>οὐδέν εἰμ᾽ ἄρα.</dd></dl>
<dl><dt><span id="index.xml-sp-id2794130"><!--anchor--></span>Βδελυκλέων</dt><dd>μὴ φροντίσῃς ὦ δαιμόνι᾽· ἀλλ᾽ ἀνίστασο.</dd></dl>
<dl><dt><span id="index.xml-sp-id2794140"><!--anchor--></span>Φιλοκλέων</dt><dd>πῶς οὖν ἐμαυτῷ τοῦτ᾽ ἐγὼ ξυνείσομαι,<span class="linenum">1000</span>φεύγοντ᾽ ἀπολύσας ἄνδρα; τί ποτε πείσομαι;ἀλλ᾽ ὦ πολυτίμητοι θεοὶ ξύγγνωτέ μοι·ἄκων γὰρ αὔτ᾽ ἔδρασα κοὐ τοὐμοῦ τρόπου.</dd></dl>
<dl><dt><span id="index.xml-sp-id2794167"><!--anchor--></span>Βδελυκλέων</dt><dd>καὶ μηδὲν ἀγανάκτει γ᾽. ἐγὼ γάρ σ᾽ ὦ πάτερθρέψω καλῶς, ἄγων μετ᾽ ἐμαυτοῦ πανταχοῖ,<span class="linenum">1005</span>ἐπὶ δεῖπνον, ἐς ξυμπόσιον, ἐπὶ θεωρίαν,ὥσθ᾽ ἡδέως διάγειν σε τὸν λοιπὸν χρόνον·κοὐκ ἐγχανεῖταί σ᾽ ἐξαπατῶν Ὑπέρβολος.ἀλλ᾽ εἰσίωμεν.</dd></dl>
<dl><dt><span id="index.xml-sp-id2794202"><!--anchor--></span>Φιλοκλέων</dt><dd>ταῦτά νυν, εἴπερ δοκεῖ.<span class="prosenum">  [1009] </span></dd></dl></div>
  </body>
</html>
