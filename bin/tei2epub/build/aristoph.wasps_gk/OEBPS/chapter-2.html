<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Parodos</title>
  </head>
  <body>
    <div class="chapter" id="id2515600"><h2>1. Parodos</h2>
<div class="chapter" id="id2515614"><h3>1.1. prelude</h3>
<dl><dt><span id="index.xml-sp-id2787498"><!--anchor--></span>Χορός</dt><dd><span class="linenum">230</span>χώρει πρόβαιν᾽ ἐρρωμένως. ὦ Κωμία βραδύνεις.μὰ τὸν Δί᾽ οὐ μέντοι πρὸ τοῦ γ᾽, ἀλλ᾽ ἦσθ᾽ ἱμὰς κύνειος·νυνὶ δὲ κρείττων ἐστί σου Χαρινάδης βαδίζειν.ὦ Στρυμόδωρε Κονθυλεῦ, βέλτιστε συνδικαστῶν,Εὐεργίδης ἆρ᾽ ἐστί που ᾽νταῦθ᾽ ἢ Χάβης ὁ Φλυεύς;<span class="linenum">235</span>πάρεσθ᾽ ὃ δὴ λοιπόν γ᾽ ἔτ᾽ ἐστίν, ἀππαπαῖ παπαιάξ,ἥβης ἐκείνης ἡνίκ᾽ ἐν Βυζαντίῳ ξυνῆμενφρουροῦντ᾽ ἐγώ τε καὶ σύ· κᾆτα περιπατοῦντε νύκτωρτῆς ἀρτοπώλιδος λαθόντ᾽ ἐκλέψαμεν τὸν ὅλμον,κᾆθ᾽ ἥψομεν τοῦ κορκόρου κατασχίσαντες αὐτόν.<span class="linenum">240</span>ἀλλ᾽ ἐγκονῶμεν ὦνδρες, ὡς ἔσται Λάχητι νυνί·σίμβλον δέ φασι χρημάτων ἔχειν ἅπαντες αὐτόν.χθὲς οὖν Κλέων ὁ κηδεμὼν ἡμῖν ἐφεῖτ᾽ ἐν ὥρᾳἥκειν ἔχοντας ἡμερῶν ὀργὴν τριῶν πονηρὰνἐπ᾽ αὐτόν, ὡς κολωμένους ὧν ἠδίκησεν. ἀλλὰ<span class="linenum">245</span>σπεύδωμεν ὦνδρες ἥλικες πρὶν ἡμέραν γενέσθαι.χωρῶμεν ἅμα τε τῷ λύχνῳ πάντῃ διασκοπῶμεν,μή που λίθος τις ἐμποδὼν ἡμᾶς κακόν τι δράσῃ.</dd></dl>
<dl><dt><span id="index.xml-sp-id2787598"><!--anchor--></span>Παίς</dt><dd>τὸν πηλὸν ὦ πάτερ πάτερ τουτονὶ φύλαξαι.</dd></dl>
<dl><dt><span id="index.xml-sp-id2787608"><!--anchor--></span>Χορός</dt><dd>κάρφος χαμᾶθέν νυν λαβὼν τὸν λύχνον πρόμυξον.</dd></dl>
<dl><dt><span id="index.xml-sp-id2787619"><!--anchor--></span>Παίς</dt><dd><span class="linenum">250</span>οὔκ, ἀλλὰ τῳδί μοι δοκῶ τὸν λύχνον προβύσειν.</dd></dl>
<dl><dt><span id="index.xml-sp-id2787631"><!--anchor--></span>Χορός</dt><dd>τί δὴ μαθὼν τῷ δακτύλῳ τὴν θρυαλλίδ᾽ ὠθεῖς,καὶ ταῦτα τοὐλαίου σπανίζοντος ὦνόητε;οὐ γὰρ δάκνει σ᾽, ὅταν δέῃ τίμιον πρίασθαι.</dd></dl>
<dl><dt><span id="index.xml-sp-id2787651"><!--anchor--></span>Παίς</dt><dd>εἰ νὴ Δί᾽ αὖθις κονδύλοις νουθετήσεθ᾽ ἡμᾶς,<span class="linenum">255</span>ἀποσβέσαντες τοὺς λύχνους ἄπιμεν οἴκαδ᾽ αὐτοί·κἄπειτ᾽ ἴσως ἐν τῷ σκότῳ τουτουὶ στερηθεὶςτὸν πηλὸν ὥσπερ ἀτταγᾶς τυρβάσεις βαδίζων.</dd></dl>
<dl><dt><span id="index.xml-sp-id2787677"><!--anchor--></span>Χορός</dt><dd>ἦ μὴν ἐγὼ σοῦ χἀτέρους μείζονας κολάζω.ἀλλ᾽ οὑτοσί μοι βόρβορος φαίνεται πατοῦντι·<span class="linenum">260</span>κοὐκ ἔσθ᾽ ὅπως οὐχ ἡμερῶν τεττάρων τὸ πλεῖστονὕδωρ ἀναγκαίως ἔχει τὸν θεὸν ποιῆσαι.ἔπεισι γοῦν τοῖσιν λύχνοις οὑτοιὶ μύκητες·φιλεῖ δ᾽, ὅταν τοῦτ᾽ ᾖ, ποιεῖν ὑετὸν μάλιστα.δεῖται δὲ καὶ τῶν καρπίμων ἅττα μή ᾽στι πρῷα<span class="linenum">265</span>ὕδωρ γενέσθαι κἀπιπνεῦσαι βόρειον αὐτοῖς.τί χρῆμ᾽ ἄρ᾽ οὑκ τῆς οἰκίας τῆσδε συνδικαστὴςπέπονθεν, ὡς οὐ φαίνεται δεῦρο πρὸς τὸ πλῆθος;οὐ μὴν πρὸ τοῦ γ᾽ ἐφολκὸς ἦν, ἀλλὰ πρῶτος ἡμῶνἡγεῖτ᾽ ἂν ᾁδων Φρυνίχου· καὶ γάρ ἐστιν ἁνὴρ<span class="linenum">270</span>φιλῳδός. ἀλλά μοι δοκεῖ στάντας ἐνθάδ᾽ ὦνδρεςᾁδοντας αὐτὸν ἐκκαλεῖν, ἤν τί πως ἀκούσαςτοὐμοῦ μέλους ὑφ᾽ ἡδονῆς ἑρπύσῃ θύραζε.</dd></dl></div>
<div class="chapter" id="id2516107"><h3>1.2. strophe</h3>
<dl><dt><span id="index.xml-sp-id2787778"><!--anchor--></span>Χορός</dt><dd>τί ποτ᾽ οὐ πρὸ θυρῶν φαίνετ᾽ ἄρ᾽ ἡμῖν ὁ γέρων οὐδ᾽ ὑπακούει;μῶν ἀπολώλεκε τὰς<span class="linenum">275</span>ἐμβάδας, ἢ προσέκοψ᾽ ἐν<span class="linenum">275b</span>τῷ σκότῳ τὸν δάκτυλόν που,εἶτ᾽ ἐφλέγμηνεν αὐτοῦ<span class="linenum">276b</span>τὸ σφυρὸν γέροντος ὄντος;καὶ τάχ᾽ ἂν βουβωνιῴη.<span class="linenum">277b</span>ἦ μὴν πολὺ δριμύτατός γ᾽ ἦν τῶν παρ᾽ ἡμῖν,καὶ μόνος οὐκ ἂν ἐπείθετ᾽,ἀλλ᾽ ὁπότ᾽ ἀντιβολοίη<span class="linenum">279b</span>τις, κάτω κύπτων ἂν οὕτω<span class="linenum">280</span>‘λίθον ἕψεις,’ ἔλεγεν.</dd></dl></div>
<div class="chapter" id="id2516254"><h3>1.3. antistrophe</h3>
τάχα δ᾽ ἂν διὰ τὸν χθιζινὸν ἄνθρωπον, ὃς ἡμᾶς διεδύετ᾽
ἐξαπατῶν καὶ λέγων
ὡς φιλαθήναιος ἦν καὶ
τἀν Σάμῳ πρῶτος κατείποι,
διὰ τοῦτ᾽ ὀδυνηθεὶς
εἶτ᾽ ἴσως κεῖται πυρέττων.
<span class="linenum">285</span>ἔστι γὰρ τοιοῦτος ἁνήρ.
ἀλλ᾽ ὦγάθ᾽ ἀνίστασο μηδ᾽ οὕτω σεαυτὸν
ἔσθιε μηδ᾽ ἀγανάκτει.
καὶ γὰρ ἀνὴρ παχὺς ἥκει
τῶν προδόντων τἀπὶ Θρᾴκης·
ὃν ὅπως ἐγχυτριεῖς.
<span class="linenum">290</span>ὕπαγ᾽ ὦ παῖ ὕπαγε.<span class="prosenum">  [291] </span></div>
<div class="chapter" id="id2516390"><h3>1.4. strophe</h3>
<dl><dt><span id="index.xml-sp-id2787937"><!--anchor--></span>Παίς</dt><dd>ἐθελήσεις τί μοι οὖν ὦπάτερ, ἤν σού τι δεηθῶ;</dd></dl>
<dl><dt><span id="index.xml-sp-id2787950"><!--anchor--></span>Χορός</dt><dd>πάνυ γ᾽ ὦ παιδίον. ἀλλ᾽ εἰπέ,τί βούλει με πρίασθαι<span class="linenum">295</span>καλόν; οἶμαι δέ σ᾽ ἐρεῖν ἀστραγάλουςδήπουθεν ὦ παῖ.</dd></dl>
<dl><dt><span id="index.xml-sp-id2787973"><!--anchor--></span>Παίς</dt><dd>μὰ Δί᾽ ἀλλ᾽ ἰσχάδας ὦ παππία·ἥδιον γάρ.</dd></dl>
<dl><dt><span id="index.xml-sp-id2787985"><!--anchor--></span>Χορός</dt><dd>οὐκ ἂνμὰ Δί᾽, εἰ κρέμαισθέ γ᾽ ὑμεῖς.</dd></dl>
<dl><dt><span id="index.xml-sp-id2788000"><!--anchor--></span>Παίς</dt><dd>μὰ Δί᾽ οὔ τἄρα προπέμψω σε τὸ λοιπόν.</dd></dl>
<dl><dt><span id="index.xml-sp-id2788009"><!--anchor--></span>Χορός</dt><dd><span class="linenum">300</span>ἀπὸ γὰρ τοῦδέ με τοῦ μισθαρίουτρίτον αὐτὸν ἔχειν ἄλφιτα δεῖ καὶ ξύλα κὤψον·&lt;ἒ ἔ.&gt; σὺ δὲ σῦκά μ᾽ αἰτεῖς.</dd></dl></div>
<div class="chapter" id="id2516589"><h3>1.5. antistrophe</h3>
<dl><dt><span id="index.xml-sp-id2788047"><!--anchor--></span>Παίς</dt><dd>ἄγε νυν ὦ πάτερ ἢν μὴτὸ δικαστήριον ἅρχων<span class="linenum">305</span>καθίσῃ νῦν, πόθεν ὠνησόμεθ᾽ἄριστον; ἔχεις ἐλπίδαχρηστήν τινα νῷν ἢπόρον Ἕλλας ἱρὸν &lt;εὑρεῖν&gt;;</dd></dl>
<dl><dt><span id="index.xml-sp-id2788078"><!--anchor--></span>Χορός</dt><dd>ἀπαπαῖ φεῦ, &lt;ἀπαπαῖ φεῦ,&gt;<span class="linenum">310</span>μὰ Δί᾽ οὐκ ἔγωγε νῷν οἶδ᾽ὁπόθεν γε δεῖπνον ἔσται.</dd></dl>
<dl><dt><span id="index.xml-sp-id2788097"><!--anchor--></span>Παίς</dt><dd>τί με δῆτ᾽ ὦ μελέα μῆτερ ἔτικτες;</dd></dl>
<dl><dt><span id="index.xml-sp-id2788106"><!--anchor--></span>Χορός</dt><dd>ἵν᾽ ἐμοὶ πράγματα βόσκειν παρέχῃς.</dd></dl>
<dl><dt><span id="index.xml-sp-id2788115"><!--anchor--></span>Παίς</dt><dd>ἀνόνητον ἄρ᾽ ὦ θυλάκιόν σ᾽ εἶχον ἄγαλμα.<span class="linenum">315</span>ἒ ἔ. πάρα νῷν στενάζειν.</dd></dl></div>
<div class="chapter" id="id2516771"><h3>1.6. monody</h3>
<dl><dt><span id="index.xml-sp-id2788147"><!--anchor--></span>Φιλοκλέων</dt><dd>φίλοι, τήκομαι μὲνπάλαι διὰ τῆς ὀπῆςὑμῶν ὑπακούων.ἀλλὰ γὰρ οὐχ οἷός τ᾽ εἴμ᾽ᾁδειν. τί ποιήσω;τηροῦμαι δ᾽ ὑπὸ τῶνδ᾽, ἐπεὶ<span class="linenum">320</span>βούλομαί γε πάλαι μεθ᾽ ὑμῶνἐλθὼν ἐπὶ τοὺς καδίσκουςκακόν τι ποιῆσαι.ἀλλ᾽ ὦ Ζεῦ &lt;Ζεῦ&gt; μέγα βροντήσαςἤ με ποίησον καπνὸν ἐξαίφνης<span class="linenum">325</span>ἢ Προξενίδην ἢ τὸν Σέλλουτοῦτον τὸν ψευδαμάμαξυν.τόλμησον ἄναξ χαρίσασθαί μοι,πάθος οἰκτίρας· ἤ με κεραυνῷδιατινθαλέῳ σπόδισον ταχέως,<span class="linenum">330</span>κἄπειτ᾽ ἀνελών μ᾽ ἀποφυσήσαςεἰς ὀξάλμην ἔμβαλε θερμήν·ἢ δῆτα λίθον με ποίησον ἐφ᾽ οὗτὰς χοιρίνας ἀριθμοῦσι.</dd></dl></div></div>
  </body>
</html>
