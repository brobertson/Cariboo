<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. trochees</title>
  </head>
  <body>
    <div class="chapter" id="id2518715"><h2>1. trochees</h2>
<dl><dt><span id="index.xml-sp-id2789157"><!--anchor--></span>Ξανθίας</dt><dd><span class="linenum">420</span>Ἡράκλεις καὶ κέντρ᾽ ἔχουσιν. οὐχ ὁρᾷς ὦ δέσποτα;</dd></dl>
<dl><dt><span id="index.xml-sp-id2789169"><!--anchor--></span>Βδελυκλέων</dt><dd>οἷς γ᾽ ἀπώλεσαν Φίλιππον ἐν δίκῃ τὸν Γοργίου.</dd></dl>
<dl><dt><span id="index.xml-sp-id2789180"><!--anchor--></span>Χορός</dt><dd>καὶ σέ γ᾽ αὐτοῖς ἐξολοῦμεν· ἀλλὰ πᾶς ἐπίστρεφεδεῦρο κἀξείρας τὸ κέντρον εἶτ᾽ ἐπ᾽ αὐτὸν ἵεσο,ξυσταλεὶς εὔτακτος ὀργῆς καὶ μένους ἐμπλήμενος,<span class="linenum">425</span>ὡς ἂν εὖ εἰδῇ τὸ λοιπὸν σμῆνος οἷον ὤργισεν.</dd></dl>
<dl><dt><span id="index.xml-sp-id2789207"><!--anchor--></span>Ξανθίας</dt><dd>τοῦτο μέντοι δεινὸν ἤδη νὴ Δί᾽, εἰ μαχούμεθα·ὡς ἔγωγ᾽ αὐτῶν ὁρῶν δέδοικα τὰς ἐγκεντρίδας.</dd></dl>
<dl><dt><span id="index.xml-sp-id2789222"><!--anchor--></span>Χορός</dt><dd>ἀλλ᾽ ἀφίει τὸν ἄνδρ᾽· εἰ δὲ μή, φήμ᾽ ἐγὼτὰς χελώνας μακαριεῖν σε τοῦ δέρματος.</dd></dl>
<dl><dt><span id="index.xml-sp-id2789244"><!--anchor--></span>Φιλοκλέων</dt><dd><span class="linenum">430</span>εἶά νυν ὦ ξυνδικασταὶ σφῆκες ὀξυκάρδιοι,οἱ μὲν ἐς τὸν πρωκτὸν αὐτῶν ἐσπέτεσθ᾽ ὠργισμένοι,οἱ δὲ τὠφθαλμὼ κύκλῳ κεντεῖτε καὶ τοὺς δακτύλους.</dd></dl>
<dl><dt><span id="index.xml-sp-id2789267"><!--anchor--></span>Βδελυκλέων</dt><dd>ὦ Μίδα καὶ Φρὺξ βοήθει δεῦρο καὶ Μασιντύα,καὶ λάβεσθε τουτουὶ καὶ μὴ μεθῆσθε μηδενί·<span class="linenum">435</span>εἰ δὲ μή, ᾽ν πέδαις παχείαις οὐδὲν ἀριστήσετε.ὡς ἐγὼ πολλῶν ἀκούσας οἶδα θρίων τὸν ψόφον.</dd></dl>
<dl><dt><span id="index.xml-sp-id2789294"><!--anchor--></span>Χορός</dt><dd>εἰ δὲ μὴ τοῦτον μεθήσεις, ἔν τί σοι παγήσεται.</dd></dl>
<dl><dt><span id="index.xml-sp-id2789304"><!--anchor--></span>Φιλοκλέων</dt><dd>ὦ Κέκροψ ἥρως ἄναξ τὰ πρὸς ποδῶν Δρακοντίδη,περιορᾷς οὕτω μ᾽ ὑπ᾽ ἀνδρῶν βαρβάρων χειρούμενον,<span class="linenum">440</span>οὓς ἐγὼ ᾽δίδαξα κλάειν τέτταρ᾽ ἐς τὴν χοίνικα;</dd></dl>
<dl><dt><span id="index.xml-sp-id2789326"><!--anchor--></span>Χορός</dt><dd>εἶτα δῆτ᾽ οὐ πόλλ᾽ ἔνεστι δεινὰ τῷ γήρᾳ κακά;δηλαδή· καὶ νῦν γε τούτω τὸν παλαιὸν δεσπότηνπρὸς βίαν χειροῦσιν, οὐδὲν τῶν πάλαι μεμνημένοιδιφθερῶν κἀξωμίδων, ἃς οὗτος αὐτοῖς ἠμπόλα,<span class="linenum">445</span>καὶ κυνᾶς· καὶ τοὺς πόδας χειμῶνος ὄντος ὠφέλει,ὥστε μὴ ῥιγῶν ἑκάστοτ᾽· ἀλλὰ τούτοις γ᾽ οὐκ ἔνιοὐδ᾽ ἐν ὀφθαλμοῖσιν αἰδὼς τῶν παλαιῶν ἐμβάδων.</dd></dl>
<dl><dt><span id="index.xml-sp-id2789368"><!--anchor--></span>Φιλοκλέων</dt><dd>οὐκ ἀφήσεις οὐδὲ νυνί μ᾽ ὦ κάκιστον θηρίον,οὐδ᾽ ἀναμνησθεὶς ὅθ᾽ εὑρὼν τοὺς βότρυς κλέπτοντά σε<span class="linenum">450</span>προσαγαγὼν πρὸς τὴν ἐλάαν ἐξέδειρ᾽ εὖ κἀνδρικῶς,ὥστε σε ζηλωτὸν εἶναι; σὺ δ᾽ ἀχάριστος ἦσθ᾽ ἄρα.ἀλλ᾽ ἄνες με καὶ σὺ καὶ σύ, πρὶν τὸν υἱὸν ἐκδραμεῖν.</dd></dl>
<dl><dt><span id="index.xml-sp-id2789400"><!--anchor--></span>Χορός</dt><dd>ἀλλὰ τούτων μὲν τάχ᾽ ἡμῖν δώσετον καλὴν δίκην,οὐκέτ᾽ ἐς μακρὰν ἵν᾽ εἰδῆθ᾽ οἷός ἐστ᾽ ἀνδρῶν τρόπος<span class="linenum">455</span>ὀξυθύμων καὶ δικαίων καὶ βλεπόντων κάρδαμα.</dd></dl>
<dl><dt><span id="index.xml-sp-id2789423"><!--anchor--></span>Βδελυκλέων</dt><dd>παῖε παἶ ὦ Ξανθία τοὺς σφῆκας ἀπὸ τῆς οἰκίας.</dd></dl>
<dl><dt><span id="index.xml-sp-id2789433"><!--anchor--></span>Ξανθίας</dt><dd>ἀλλὰ δρῶ τοῦτ᾽· ἀλλὰ καὶ σὺ τῦφε πολλῷ τῷ καπνῷ.</dd></dl>
<dl><dt><span id="index.xml-sp-id2789444"><!--anchor--></span>Σωσίας</dt><dd>οὐχὶ σοῦσθ᾽; οὐκ ἐς κόρακας; οὐκ ἄπιτε; παῖε τῷ ξύλῳ.</dd></dl>
<dl><dt><span id="index.xml-sp-id2789455"><!--anchor--></span>Ξανθίας</dt><dd>καὶ σὺ προσθεὶς Αἰσχίνην ἔντυφε τὸν Σελλαρτίου.<span class="linenum">460</span>ἆρ᾽ ἐμέλλομέν ποθ᾽ ὑμᾶς ἀποσοβήσειν τῷ χρόνῳ.</dd></dl></div>
  </body>
</html>
