<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. Agon</title>
  </head>
  <body>
    <div class="chapter" id="id2520178"><h2>1. Agon</h2>
<div class="chapter" id="id2520190"><h3>1.1. strophe</h3>
<dl><dt><span id="index.xml-sp-id2790026"><!--anchor--></span>Χορός</dt><dd>νῦν δὴ τὸν ἐκ θἠμετέρουγυμνασίου δεῖ τι λέγεινκαινόν, ὅπως φανήσει —</dd></dl>
<dl><dt><span id="index.xml-sp-id2790043"><!--anchor--></span>Βδελυκλέων</dt><dd>ἐνεγκάτω μοι δεῦρο τὴν κίστην τις ὡς τάχιστα.<span class="linenum">530</span>ἀτὰρ φανεῖ ποῖός τις ὤν, ἢν ταῦτα παρακελεύῃ;</dd></dl>
<dl><dt><span id="index.xml-sp-id2790059"><!--anchor--></span>Χορός</dt><dd>μὴ κατὰ τὸν νεανίαντονδὶ λέγων. ὁρᾷς γὰρ ὥςσοι μέγας ἐστὶν ἁγὼνκαὶ περὶ τῶν ἁπάντων,<span class="linenum">535</span>εἴπερ, ὃ μὴ γένοιθ᾽, οὗτός&lt;σ᾽&gt; ἐθέλει κρατῆσαι.</dd></dl>
<dl><dt><span id="index.xml-sp-id2790091"><!--anchor--></span>Βδελυκλέων</dt><dd>καὶ μὴν ὅσ᾽ ἂν λέξῃ γ᾽ ἁπλῶς μνημόσυνα γράψομαι ᾽γώ.</dd></dl>
<dl><dt><span id="index.xml-sp-id2790100"><!--anchor--></span>Φιλοκλέων</dt><dd>τί γὰρ φάθ᾽ ὑμεῖς, ἢν ὁδί με τῷ λόγῳ κρατήσῃ;</dd></dl>
<dl><dt><span id="index.xml-sp-id2790110"><!--anchor--></span>Χορός</dt><dd><span class="linenum">540</span>οὐκέτι πρεσβυτῶν ὄχλοςχρήσιμος ἔστ᾽ οὐδ᾽ ἀκαρῆ·σκωπτόμενοι δ᾽ ἐν ταῖς ὁδοῖςθαλλοφόροι καλούμεθ᾽, ἀντωμοσιῶν<span class="linenum">545</span>κελύφη.</dd></dl></div>
<div class="chapter" id="id2520486"><h3>1.2. katakeleusmenos</h3>
<dl><dt><span id="index.xml-sp-id2790157"><!--anchor--></span>Χορός</dt><dd><span class="linenum">546</span>ἀλλ᾽ ὦ περὶ τῆς πάσης μέλλων βασιλείας ἀντιλογήσειντῆς ἡμετέρας, νυνὶ θαρρῶν πᾶσαν γλῶτταν βασάνιζε.</dd></dl></div>
<div class="chapter" id="id2520539"><h3>1.3. epirrheme</h3>
<dl><dt><span id="index.xml-sp-id2790190"><!--anchor--></span>Φιλοκλέων</dt><dd>καὶ μὴν εὐθύς γ᾽ ἀπὸ βαλβίδων περὶ τῆς ἀρχῆς ἀποδείξωτῆς ἡμετέρας ὡς οὐδεμιᾶς ἥττων ἐστὶν βασιλείας.<span class="linenum">550</span>τί γὰρ εὔδαιμον καὶ μακαριστὸν μᾶλλον νῦν ἐστὶ δικαστοῦ,ἢ τρυφερώτερον ἢ δεινότερον ζῷον, καὶ ταῦτα γέροντος;ὃν πρῶτα μὲν ἕρποντ᾽ ἐξ εὐνῆς τηροῦσ᾽ ἐπὶ τοῖσι δρυφάκτοιςἄνδρες μεγάλοι καὶ τετραπήχεις· κἄπειτ᾽ εὐθὺς προσιόντιἐμβάλλει μοι τὴν χεῖρ᾽ ἁπαλὴν τῶν δημοσίων κεκλοφυῖαν·<span class="linenum">555</span>ἱκετεύουσίν θ᾽ ὑποκύπτοντες τὴν φωνὴν οἰκτροχοοῦντες·᾽οἴκτιρόν μ᾽ ὦ πάτερ, αἰτοῦμαί σ᾽, εἰ καὐτὸς πώποθ᾽ ὑφείλουἀρχὴν ἄρξας ἢ ᾽πὶ στρατιᾶς τοῖς ξυσσίτοις ἀγοράζων·᾽ὃς ἔμ᾽ οὐδ᾽ ἂν ζῶντ᾽ ᾔδειν εἰ μὴ διὰ τὴν προτέραν ἀπόφυξιν.</dd></dl>
<dl><dt><span id="index.xml-sp-id2790256"><!--anchor--></span>Βδελυκλέων</dt><dd>τουτὶ περὶ τῶν ἀντιβολούντων ἔστω τὸ μνημόσυνόν μοι.</dd></dl>
<dl><dt><span id="index.xml-sp-id2790266"><!--anchor--></span>Φιλοκλέων</dt><dd><span class="linenum">560</span>εἶτ᾽ εἰσελθὼν ἀντιβοληθεὶς καὶ τὴν ὀργὴν ἀπομορχθεὶςἔνδον τούτων ὧν ἂν φάσκω πάντων οὐδὲν πεποίηκα,ἀλλ᾽ ἀκροῶμαι πάσας φωνὰς ἱέντων εἰς ἀπόφυξιν.φέρ᾽ ἴδω, τί γὰρ οὐκ ἔστιν ἀκοῦσαι θώπευμ᾽ ἐνταῦθα δικαστῇ;οἱ μέν γ᾽ ἀποκλάονται πενίαν αὑτῶν καὶ προστιθέασι<span class="linenum">565</span>κακὰ πρὸς τοῖς οὖσιν, † ἕως ἀνιῶν ἂν ἰσώσῃ τοῖσιν ἐμοῖσιν· †οἱ δὲ λέγουσιν μύθους ἡμῖν, οἱ δ᾽ Αἰσώπου τι γέλοιον·οἱ δὲ σκώπτουσ᾽, ἵν᾽ ἐγὼ γελάσω καὶ τὸν θυμὸν καταθῶμαι.κἂν μὴ τούτοις ἀναπειθώμεσθα, τὰ παιδάρι᾽ εὐθὺς ἀνέλκειτὰς θηλείας καὶ τοὺς υἱεῖς τῆς χειρός, ἐγὼ δ᾽ ἀκροῶμαι·<span class="linenum">570</span>τὰ δὲ συγκύψανθ᾽ ἅμα βληχᾶται· κἄπειθ᾽ ὁ πατὴρ ὑπὲρ αὐτῶνὥσπερ θεὸν ἀντιβολεῖ με τρέμων τῆς εὐθύνης ἀπολῦσαι·“εἰ μὲν χαίρεις ἀρνὸς φωνῇ, παιδὸς φωνὴν ἐλεήσαις·”εἰ δ᾽ αὖ τοῖς χοιριδίοις χαίρω, θυγατρὸς φωνῇ με πιθέσθαι.χἠμεῖς αὐτῷ τότε τῆς ὀργῆς ὀλίγον τὸν κόλλοπ᾽ ἀνεῖμεν.<span class="linenum">575</span>ἆρ᾽ οὐ μεγάλη τοῦτ᾽ ἔστ᾽ ἀρχὴ καὶ τοῦ πλούτου καταχήνη;</dd></dl>
<dl><dt><span id="index.xml-sp-id2790368"><!--anchor--></span>Βδελυκλέων</dt><dd>δεύτερον αὖ σου τουτὶ γράφομαι, τὴν τοῦ πλούτου καταχήνην·καὶ τἀγαθά μοι μέμνησ᾽ ἅχεις φάσκων τῆς Ἑλλάδος ἄρχειν.</dd></dl>
<dl><dt><span id="index.xml-sp-id2790383"><!--anchor--></span>Φιλοκλέων</dt><dd>παίδων τοίνυν δοκιμαζομένων αἰδοῖα πάρεστι θεᾶσθαι.κἂν Οἴαγρος εἰσέλθῃ φεύγων, οὐκ ἀποφεύγει πρὶν ἂν ἡμῖν<span class="linenum">580</span>ἐκ τῆς Νιόβης εἴπῃ ῥῆσιν τὴν καλλίστην ἀπολέξας.κἂν αὐλητής γε δίκην νικᾷ, ταύτης ἡμῖν ἐπίχειραἐν φορβειᾷ τοῖσι δικασταῖς ἔξοδον ηὔλησ᾽ ἀπιοῦσι.κἂν ἀποθνῄσκων ὁ πατήρ τῳ δῷ καταλείπων παῖδ᾽ ἐπίκληρον,κλάειν ἡμεῖς μακρὰ τὴν κεφαλὴν εἰπόντες τῇ διαθήκῃ<span class="linenum">585</span>καὶ τῇ κόγχῃ τῇ πάνυ σεμνῶς τοῖς σημείοισιν ἐπούσῃ,ἔδομεν ταύτην ὅστις ἂν ἡμᾶς ἀντιβολήσας ἀναπείσῃ.καὶ ταῦτ᾽ ἀνυπεύθυνοι δρῶμεν, τῶν δ᾽ ἄλλων οὐδεμἴ ἀρχή.</dd></dl>
<dl><dt><span id="index.xml-sp-id2790442"><!--anchor--></span>Βδελυκλέων</dt><dd>τουτὶ γάρ τοι σεμνόν, τούτων ὧν εἴρηκας μακαρίζω·τῆς δ᾽ ἐπικλήρου τὴν διαθήκην ἀδικεῖς ἀνακογχυλιάζων.</dd></dl>
<dl><dt><span id="index.xml-sp-id2790457"><!--anchor--></span>Φιλοκλέων</dt><dd><span class="linenum">590</span>ἔτι δ᾽ ἡ βουλὴ χὠ δῆμος ὅταν κρῖναι μέγα πρᾶγμ᾽ ἀπορήσῃἐψήφισται τοὺς ἀδικοῦντας τοῖσι δικασταῖς παραδοῦναι·εἶτ᾽ Εὔαθλος χὠ μέγας οὗτος Κολακώνυμος ἀσπιδαποβλὴςοὐχὶ προδώσειν ἡμᾶς φασίν, περὶ τοῦ πλήθους δὲ μαχεῖσθαι.κἀν τῷ δήμῳ γνώμην οὐδεὶς πώποτ᾽ ἐνίκησεν, ἐὰν μὴεἴπῃ τὰ δικαστήρι᾽ ἀφεῖναι πρώτιστα μίαν δικάσαντας·<span class="linenum">596</span>αὐτὸς δὲ Κλέων ὁ κεκραξιδάμας μόνον ἡμα῀ς οὐ περιτρώγει,ἀλλὰ φυλάττει διὰ χειρὸς ἔχων καὶ τὰς μυίας ἀπαμύνει.σὺ δὲ τὸν πατέρ᾽ οὐδ᾽ ὁτιοῦν τούτων τὸν σαυτοῦ πώποτ᾽ ἔδρασας.ἀλλὰ Θέωρος, καίτοὐστὶν ἀνὴρ Εὐφημίου οὐδὲν ἐλάττων,<span class="linenum">600</span>τὸν σφόγγον ἔχων ἐκ τῆς λεκάνης τἀμβάδι᾽ ἡμῶν περικωνεῖ.σκέψαι μ᾽ ἀπὸ τῶν ἀγαθῶν οἵων ἀποκλῄεις καὶ κατερύκεις,ἣν δουλείαν οὖσαν ἔφασκες καὶ ὑπηρεσίαν ἀποδείξειν.</dd></dl>
<dl><dt><span id="index.xml-sp-id2790534"><!--anchor--></span>Βδελυκλέων</dt><dd>ἔμπλησο λέγων· πάντως γάρ τοι παύσει ποτὲ κἀναφανήσειπρωκτὸς λουτροῦ περιγιγνόμενος τῆς ἀρχῆς τῆς περισέμνου.</dd></dl>
<dl><dt><span id="index.xml-sp-id2790556"><!--anchor--></span>Φιλοκλέων</dt><dd><span class="linenum">605</span>ὃ δέ γ᾽ ἥδιστον τούτων ἐστὶν πάντων, οὗ ᾽γὼ ᾽πελελήσμην,ὅταν οἴκαδ᾽ ἴω τὸν μισθὸν ἔχων, κἄπειθ᾽ ἥκονθ᾽ ἅμα πάντεςἀσπάζωνται διὰ τἀργύριον, καὶ πρῶτα μὲν ἡ θυγάτηρ μεἀπονίζῃ καὶ τὼ πόδ᾽ ἀλείφῃ καὶ προσκύψασα φιλήσῃκαὶ παππίζουσ᾽ ἅμα τῇ γλώττῃ &lt;τὸ&gt; τριώβολον ἐκκαλαμᾶται,<span class="linenum">610</span>καὶ τὸ γύναιόν μ᾽ ὑποθωπεῦσαν φυστὴν μᾶζαν προσενέγκῃ,κἄπειτα καθεζομένη παρ᾽ ἐμοὶ προσαναγκάζῃ, ᾽φάγε τουτί,ἔντραγε τουτί·᾽ τούτοισιν ἐγὼ γάνυμαι, κοὐ μή με δεήσῃἐς σὲ βλέψαι καὶ τὸν ταμίαν, ὁπότ᾽ ἄριστον παραθήσεικαταρασάμενος καὶ τονθορύσας. ἀλλ᾽ ἢν μή μοι ταχὺ μάξῃ,τάδε κέκτημαι πρόβλημα κακῶν, σκευὴν βελέων ἀλεωρήν.<span class="linenum">616</span>κἂν οἶνόν μοι μὴ ᾽γχῇς σὺ πιεῖν, τὸν ὄνον τόνδ᾽ ἐσκεκόμισμαιοἴνου μεστόν, κᾆτ᾽ ἐγχέομαι κλίνας· οὗτος δὲ κεχηνὼςβρωμησάμενος τοῦ σοῦ δίνου μέγα καὶ στράτιον κατέπαρδεν.<span class="linenum">620</span>ἆρ᾽ οὐ μεγάλην ἀρχὴν ἄρχω καὶ τοῦ Διὸς οὐδὲν ἐλάττω,</dd></dl></div>
<div class="chapter" id="id2521353"><h3>1.4. pnigos</h3>
<dl><dt><span id="index.xml-sp-id2790663"><!--anchor--></span>Φιλοκλέων</dt><dd>ὅστις ἀκούω ταὔθ᾽ ἅπερ ὁ Ζεύς;ἢν γοῦν ἡμεῖς θορυβήσωμεν,πᾶς τίς φησιν τῶν παριόντων,‘οἷον βροντᾷ τὸ δικαστήριον,<span class="linenum">625</span>ὦ Ζεῦ βασιλεῦ.’κἂν ἀστράψω, ποππύζουσινκἀγκεχόδασίν μ᾽ οἱ πλουτοῦντεςκαὶ πάνυ σεμνοί.καὶ σὺ δέδοικάς με μάλιστ᾽ αὐτός·νὴ τὴν Δήμητρα δέδοικας, ἐγὼ δ᾽<span class="linenum">630</span>ἀπολοίμην εἴ σε δέδοικα.</dd></dl></div>
<div class="chapter" id="id2521482"><h3>1.5. antistrophe</h3>
<dl><dt><span id="index.xml-sp-id2790735"><!--anchor--></span>Χορός</dt><dd>οὐπώποθ᾽ οὕτω καθαρῶςοὐδενὸς ἠκούσαμεν οὐδὲξυνετῶς λέγοντος.</dd></dl>
<dl><dt><span id="index.xml-sp-id2790751"><!--anchor--></span>Φιλοκλέων</dt><dd>οὔκ, ἀλλ᾽ ἐρήμας ᾤεθ᾽ οὕτω ῥᾳδίως τρυγήσειν.<span class="linenum">635</span>καλῶς γὰρ ᾔδειν ὡς ἐγὼ ταύτῃ κράτιστός εἰμι.</dd></dl>
<dl><dt><span id="index.xml-sp-id2790768"><!--anchor--></span>Χορός</dt><dd>ὡς δ᾽ ἐπὶ πάντ᾽ ἐλήλυθενκοὐδὲν παρῆλθεν, ὥστ᾽ ἔγωγ᾽ηὐξανόμην ἀκούων,κἀν μακάρων δικάζειν<span class="linenum">640</span>αὐτὸς ἔδοξα νήσοις,ἡδόμενος λέγοντι.</dd></dl>
<dl><dt><span id="index.xml-sp-id2790798"><!--anchor--></span>Φιλοκλέων</dt><dd>ὡς οὗτος ἤδη σκορδινᾶται κἄστιν οὐκ ἐν αὑτοῦ.</dd></dl>
<dl><dt><span id="index.xml-sp-id2790808"><!--anchor--></span>Βδελυκλέων</dt><dd>ἦ μὴν ἐγώ σε τήμερον σκύτη βλέπειν ποιήσω.</dd></dl>
<dl><dt><span id="index.xml-sp-id2790817"><!--anchor--></span>Χορός</dt><dd>δεῖ δέ σε παντοίας πλέκειν<span class="linenum">645</span>εἰς ἀπόφυξιν παλάμας.τὴν γὰρ ἐμὴν ὀργὴν πεπᾶναιχαλεπὸν &lt;νεανίᾳ&gt;μὴ πρὸς ἐμοῦ λέγοντι.</dd></dl></div>
<div class="chapter" id="id2521712"><h3>1.6. antikatakeleusmenos</h3>
<dl><dt><span id="index.xml-sp-id2790864"><!--anchor--></span>Χορός</dt><dd><span class="linenum">648</span>πρὸς ταῦτα μύλην ἀγαθὴν ὥρα ζητεῖν σοι καὶ νεόκοπτον,ἢν μή τι λέγῃς, ἥτις δυνατὴ τὸν ἐμὸν θυμὸν κατερεῖξαι.</dd></dl></div>
<div class="chapter" id="id2521766"><h3>1.7. antepirrheme</h3>
<dl><dt><span id="index.xml-sp-id2790898"><!--anchor--></span>Βδελυκλέων</dt><dd><span class="linenum">650</span>χαλεπὸν μὲν καὶ δεινῆς γνώμης καὶ μείζονος ἢ ᾽πὶ τρυγῳδοῖςἰάσασθαι νόσον ἀρχαίαν ἐν τῇ πόλει ἐντετοκυῖαν.ἀτὰρ ὦ πάτερ ἡμέτερε Κρονίδη —</dd></dl>
<dl><dt><span id="index.xml-sp-id2790919"><!--anchor--></span>Φιλοκλέων</dt><dd>παῦσαι καὶ μὴ πατέριζε.εἰ μὴ γὰρ ὅπως δουλεύω ᾽γώ, τουτὶ ταχέως με διδάξεις,οὐκ ἔστιν ὅπως οὐχὶ τεθνήξεις, κἂν χρῇ σπλάγχνων μ᾽ ἀπέχεσθαι.</dd></dl>
<dl><dt><span id="index.xml-sp-id2790940"><!--anchor--></span>Βδελυκλέων</dt><dd><span class="linenum">655</span>ἀκρόασαί νυν ὦ παππίδιον χαλάσας ὀλίγον τὸ μέτωπον·καὶ πρῶτον μὲν λόγισαι φαύλως, μὴ ψήφοις ἀλλ᾽ ἀπὸ χειρός,τὸν φόρον ἡμῖν ἀπὸ τῶν πόλεων συλλήβδην τὸν προσιόντα·κἄξω τούτου τὰ τέλη χωρὶς καὶ τὰς πολλὰς ἑκατοστάς,πρυτανεῖα μέταλλ᾽ ἀγορὰς λιμένας μεσθοὺς καὶ δημιόπρατα.<span class="linenum">660</span>τούτων πλήρωμα τάλαντ᾽ ἐγγὺς δισχίλια γίγνεται ἡμῖν.ἀπὸ τούτου νυν κατάθες μισθὸν τοῖσι δικασταῖς ἐνιαυτοῦἓξ χιλιάσιν, κοὔπω πλείους ἐν τῇ χώρᾳ κατένασθεν,γίγνεται ἡμῖν ἑκατὸν δήπου καὶ πεντήκοντα τάλαντα.</dd></dl>
<dl><dt><span id="index.xml-sp-id2790995"><!--anchor--></span>Φιλοκλέων</dt><dd>οὐδ᾽ ἡ δεκάτη τῶν προσιόντων ἡμῖν ἄρ᾽ ἐγίγνεθ᾽ ὁ μισθός.</dd></dl>
<dl><dt><span id="index.xml-sp-id2791005"><!--anchor--></span>Βδελυκλέων</dt><dd><span class="linenum">665</span>μὰ Δί᾽ οὐ μέντοι.</dd></dl>
<dl><dt><span id="index.xml-sp-id2791015"><!--anchor--></span>Φιλοκλέων</dt><dd>καὶ ποῖ τρέπεται δὴ ᾽πειτα τὰ χρήματα τἄλλα;</dd></dl>
<dl><dt><span id="index.xml-sp-id2791027"><!--anchor--></span>Βδελυκλέων</dt><dd>ἐς τούτους τοὺς ‘οὐχὶ προδώσω τὸν Ἀθηναίων κολοσυρτόν,ἀλλὰ μαχοῦμαι περὶ τοῦ πλήθους ἀεί.’ σὺ γὰρ ὦ πάτερ αὐτοὺςἄρχειν αἱρεῖ σαυτοῦ τούτοις τοῖς ῥηματίοις περιπεφθείς.κᾆθ᾽ οὗτοι μὲν δωροδοκοῦσιν κατὰ πεντήκοντα τάλαντα<span class="linenum">670</span>ἀπὸ τῶν πόλεων ἐπαπειλοῦντες τοιαυτὶ κἀναφοβοῦντες,‘δώσετε τὸν φόρον, ἢ βροντήσας τὴν πόλιν ὑμῶν ἀνατρέψω.’σὺ δὲ τῆς ἀρχῆς ἀγαπᾷς τῆς σῆς τοὺς ἀργελόφους περιτρώγων.οἱ δὲ ξύμμαχοι ὡς ᾔσθηνται τὸν μὲν σύρφακα τὸν ἄλλονἐκ κηθαρίον λαγαριζόμενον καὶ τραγαλιζοντα τὸ μηδέν,<span class="linenum">675</span>σὲ μὲν ἡγοῦνται Κόννου ψῆφον, τούτοισι δὲ δωροφοροῦσινὕρχας οἶνον δάπιδας τυρὸν μέλι σήσαμα προσκεφάλαιαφιάλας χλανίδας στεφάνους ὅρμους ἐκπώματα πλουθυγιείαν·σοὶ δ᾽ ὧν ἄρχεις, πολλὰ μὲν ἐν γῇ πολλὰ δ᾽ ἐφ᾽ ὑγρᾷ πιτυλεύσας,οὐδεὶς οὐδὲ σκορόδου κεφαλὴν τοῖς ἑψητοῖσι δίδωσιν.</dd></dl>
<dl><dt><span id="index.xml-sp-id2791108"><!--anchor--></span>Φιλοκλέων</dt><dd><span class="linenum">680</span>μὰ Δί᾽ ἀλλὰ παρ᾽ Εὐχαρίδου καὐτὸς τρεῖς γ᾽ ἄγλιθας μετέπεμψα.ἀλλ᾽ αὐτήν μοι τὴν δουλείαν οὐκ ἀποφαίνων ἀποκναίεις.</dd></dl>
<dl><dt><span id="index.xml-sp-id2791125"><!--anchor--></span>Βδελυκλέων</dt><dd>οὐ γὰρ μεγάλη δουλεία ᾽στὶν τούτους μὲν ἅπαντας ἐν ἀρχαῖςαὐτούς τ᾽ εἶναι καὶ τοὺς κόλακας τοὺς τούτων μισθοφοροῦντας;σοὶ δ᾽ ἤν τις δῷ τοὺς τρεῖς ὀβολούς, ἀγαπᾷς· οὓς αὐτὸς ἐλαύνων<span class="linenum">685</span>καὶ πεζομαχῶν καὶ πολιορκῶν ἐκτήσω πολλὰ πονήτας.καὶ πρὸς τούτοις ἐπιταττόμενος φοιτᾷς, ὃ μάλιστά μ᾽ ἀπάγχει,ὅταν εἰσελθὸν μειράκιόν σοι κατάπυγον, Χαιρέου υἱός,ὡδὶ διαβὰς διακινηθεὶς τῷ σώματι καὶ τρυφερανθείς,ἥκειν εἴπῃ πρῲ κἀν ὥρᾳ δικάσονθ᾽, ὡς ὅστις ἂν ὑμῶν<span class="linenum">690</span>ὕστερος ἔλθῃ τοῦ σημείου, τὸ τριώβολον οὐ κομιεῖται·αὐτὸς δὲ φέρει τὸ συνηγορικὸν δραχμήν, κἂν ὕστερος ἔλθῃ·καὶ κοινωνῶν τῶν ἀρχόντων ἑτέρῳ τινὶ τῶν μεθ᾽ ἑαυτοῦ,ἤν τίς τι διδῷ τῶν φευγόντων, ξυνθέντε τὸ πρᾶγμα δύ᾽ ὄντεἐσπουδάκατον, κᾆθ᾽ ὡς πρίονθ᾽ ὁ μὲν ἕλκει ὁ δ᾽ ἀντενέδωκε·<span class="linenum">695</span>σὺ δὲ χασκάζεις τὸν κωλακρέτην, τὸ δὲ πραττόμενόν σε λέληθεν.</dd></dl>
<dl><dt><span id="index.xml-sp-id2791215"><!--anchor--></span>Φιλοκλέων</dt><dd>ταυτί με ποιοῦσ᾽; οἴμοι τί λέγεις; ὥς μου τὸν θῖνα ταράττεις,καὶ τὸν νοῦν μου προσάγεις μᾶλλον, κοὐκ οἶδ᾽ ὅ τι χρῆμά με ποιεῖς.</dd></dl>
<dl><dt><span id="index.xml-sp-id2791231"><!--anchor--></span>Βδελυκλέων</dt><dd>σκέψαι τοίνυν ὡς ἐξόν σοι πλουτεῖν καὶ τοῖσιν ἅπασινὑπὸ τῶν ἀεὶ δημιζόντων οὐκ οἶδ᾽ ὅπῃ ἐγκεκύκλησαι,<span class="linenum">700</span>ὅστις πόλεων ἄρχων πλείστων ἀπὸ τοῦ Πόντου μέχρι Σαρδοῦςοὐκ ἀπολαύεις πλὴν τοῦθ᾽ ὃ φέρεις ἀκαρῆ· καὶ τοῦτ᾽ ἐρίῳ σοιἐνστάζουσιν κατὰ μικρὸν ἀεὶ τοῦ ζῆν ἕνεχ᾽ ὥσπερ ἔλαιον.βούλονται γάρ σε πένητ᾽ εἶναι· καὶ τοῦθ᾽ ὧν οὕνεκ᾽ ἐρῶ σοι,ἵνα γιγνώσκῃς τὸν τιθασευτήν, κᾆθ᾽ ὅταν οὗτός γ᾽ ἐπισίξῃ<span class="linenum">705</span>ἐπὶ τῶν ἐχθρῶν τιν᾽ ἐπιρρύξας, ἀγρίως αὐτοῖς ἐπιπηδᾷς.εἰ γὰρ ἐβούλοντο βίον πορίσαι τῷ δήμῳ, ῥᾴδιον ἦν ἄν.εἰσίν γε πόλεις χίλιαι αἳ νῦν τὸν φόρον ἡμῖν ἀπάγουσι·τούτων εἴκοσιν ἄνδρας βόσκειν εἴ τις προσέταξεν ἑκάστῃ,δύο μυριάδ᾽ ἂν τῶν δημοτικῶν ἔζων ἐν πᾶσι λαγῴοις<span class="linenum">710</span>καὶ στεφάνοισιν παντοδαποῖσιν καὶ πυριάτῃ,ἄξια τῆς γῆς ἀπολαύοντες καὶ τοῦ ᾽ν Μαραθῶνι τροπαίου.νῦν δ᾽ ὥσπερ ἐλαολόγοι χωρεῖθ᾽ ἅμα τῷ τὸν μισθὸν ἔχοντι.</dd></dl>
<dl><dt><span id="index.xml-sp-id2791318"><!--anchor--></span>Φιλοκλέων</dt><dd>οἴμοι τί πέπονθ᾽; ὡς νάρκη μου κατὰ τῆς χειρὸς καταχεῖται,καὶ τὸ ξίφος οὐ δύναμαι κατέχειν, ἀλλ᾽ ἤδη μαλθακός εἰμι.</dd></dl>
<dl><dt><span id="index.xml-sp-id2791333"><!--anchor--></span>Βδελυκλέων</dt><dd><span class="linenum">715</span>ἀλλ᾽ ὁπόταν μὲν δείσωσ᾽ αὐτοί, τὴν Εὔβοιαν διδόασινὑμῖν καὶ σῖτον ὑφίστανται κατὰ πεντήκοντα μεδίμνουςποριεῖν· ἔδοσαν δ᾽ οὐπώποτέ σοι πλὴν πρώην πέντε μεδίμνους,καὶ ταῦτα μόλις ξενίας φεύγων ἔλαβες κατὰ χοίνικα κριθῶν.</dd></dl></div>
<div class="chapter" id="id2522593"><h3>1.8. antipnigos</h3>
<dl><dt><span id="index.xml-sp-id2791377"><!--anchor--></span>Βδελυκλέων</dt><dd>ὧν οὕνεκ᾽ ἐγώ σ᾽ ἀπέκλῃον ἀεὶ<span class="linenum">720</span>βόσκειν ἐθέλων καὶ μὴ τούτουςἐγχάσκειν σοι στομφάζοντας.καὶ νῦν ἀτεχνῶς ἐθέλω παρέχεινὅ τι βούλει σοι,πλὴν κωλακρέτου γάλα πίνειν.</dd></dl></div>
<div class="chapter" id="id2522679"><h3>1.9. sphragis</h3>
<dl><dt><span id="index.xml-sp-id2791426"><!--anchor--></span>Χορός</dt><dd><span class="linenum">725</span>ἦ που σοφὸς ἦν ὅστις ἔφασκεν, πρὶν ἂν ἀμφοῖν μῦθον ἀκούσῃς,οὐκ ἂν δικάσαις. σὺ γὰρ οὖν νῦν μοι νικᾶν πολλῷ δεδόκησαι·ὥστ᾽ ἤδη τὴν ὀργὴν χαλάσας τοὺς σκίπωνας καταβάλλω.ἀλλ᾽ ὦ τῆς ἡλικίας ἡμῖν τῆς αὐτῆς συνθιασῶτα,</dd></dl></div></div>
  </body>
</html>
