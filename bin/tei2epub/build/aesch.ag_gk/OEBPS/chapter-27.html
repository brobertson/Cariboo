<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> episode</title>
  </head>
  <body>
    <div class="chapter" id="id2380681"><h2 class="shouldIhide-episode"> episode</h2>
<dl><dt><span id="index.xml-sp-id2336685"><!--anchor--></span>Χορός</dt><dd>τάχ᾽ εἰσόμεσθα λαμπάδων φαεσφόρων<span class="linenum">490</span>φρυκτωριῶν τε καὶ πυρὸς παραλλαγάς,εἴτ᾽ οὖν ἀληθεῖς εἶτ᾽ ὀνειράτων δίκηντερπνὸν τόδ᾽ ἐλθὸν φῶς ἐφήλωσεν φρένας.κήρυκ᾽ ἀπ᾽ ἀκτῆς τόνδ᾽ ὁρῶ κατάσκιονκλάδοις ἐλαίας· μαρτυρεῖ δέ μοι κάσις<span class="linenum">495</span>πηλοῦ ξύνουρος διψία κόνις τάδε,ὡς οὔτ᾽ ἄναυδος οὔτε σοι δαίων φλόγαὕλης ὀρείας σημανεῖ καπνῷ πυρός,ἀλλ᾽ ἢ τὸ χαίρειν μᾶλλον ἐκβάξει λέγων—τὸν ἀντίον δὲ τοῖσδ᾽ ἀποστέργω λόγον·<span class="linenum">500</span>εὖ γὰρ πρὸς εὖ φανεῖσι προσθήκη πέλοι.—ὅστις τάδ᾽ ἄλλως τῇδ᾽ ἐπεύχεται πόλει,αὐτὸς φρενῶν καρποῖτο τὴν ἁμαρτίαν.</dd></dl>
<dl><dt><span id="index.xml-sp-id2336763"><!--anchor--></span>Κῆρυξ</dt><dd>ἰὼ πατρῷον οὖδας Ἀργείας χθονός,δεκάτου σε φέγγει τῷδ᾽ ἀφικόμην ἔτους,<span class="linenum">505</span>πολλῶν ῥαγεισῶν ἐλπίδων μιᾶς τυχών.οὐ γάρ ποτ᾽ ηὔχουν τῇδ᾽ ἐν Ἀργείᾳ χθονὶθανὼν μεθέξειν φιλτάτου τάφου μέρος.νῦν χαῖρε μὲν χθών, χαῖρε δ᾽ ἡλίου φάος,ὕπατός τε χώρας Ζεύς, ὁ Πύθιός τ᾽ ἄναξ,<span class="linenum">510</span>τόξοις ἰάπτων μηκέτ᾽ εἰς ἡμᾶς βέλη·ἅλις παρὰ Σκάμανδρον ἦσθ᾽ ἀνάρσιος·νῦν δ᾽ αὖτε σωτὴρ ἴσθι καὶ παιώνιος,ἄναξ Ἄπολλον.  τούς τ᾽ ἀγωνίους θεοὺςπάντας προσαυδῶ, τόν τ᾽ ἐμὸν τιμάορον<span class="linenum">515</span>Ἑρμῆν, φίλον κήρυκα, κηρύκων σέβας,ἥρως τε τοὺς πέμψαντας, εὐμενεῖς πάλινστρατὸν δέχεσθαι τὸν λελειμμένον δορός.ἰὼ μέλαθρα βασιλέων, φίλαι στέγαι,σεμνοί τε θᾶκοι, δαίμονές τ᾽ ἀντήλιοι,<span class="linenum">520</span>εἴ που πάλαι, φαιδροῖσι τοισίδ᾽ ὄμμασιδέξασθε κόσμῳ βασιλέα πολλῷ  χρόνῳ.ἥκει γὰρ ὑμῖν φῶς ἐν εὐφρόνῃ φέρωνκαὶ τοῖσδ᾽ ἅπασι κοινὸν Ἀγαμέμνων ἄναξ.ἀλλ᾽ εὖ νιν ἀσπάσασθε, καὶ γὰρ οὖν πρέπει<span class="linenum">525</span>Τροίαν κατασκάψαντα τοῦ δικηφόρουΔιὸς μακέλλῃ, τῇ κατείργασται πέδον.βωμοὶ δ᾽ ἄιστοι καὶ θεῶν ἱδρύματα,καὶ σπέρμα πάσης ἐξαπόλλυται χθονός.τοιόνδε Τροίᾳ περιβαλὼν ζευκτήριον<span class="linenum">530</span>ἄναξ Ἀτρείδης πρέσβυς εὐδαίμων ἀνὴρἥκει, τίεσθαι δ᾽ ἀξιώτατος βροτῶντῶν νῦν· Πάρις γὰρ οὔτε συντελὴς πόλιςἐξεύχεται τὸ δρᾶμα τοῦ πάθους πλέον.ὀφλὼν γὰρ ἁρπαγῆς τε καὶ κλοπῆς δίκην<span class="linenum">535</span>τοῦ ῥυσίου θ᾽ ἥμαρτε καὶ πανώλεθροναὐτόχθονον πατρῷον ἔθρισεν δόμον.διπλᾶ δ᾽ ἔτεισαν Πριαμίδαι θἀμάρτια.</dd></dl>

<dl><dt><span id="index.xml-sp-id2336950"><!--anchor--></span>Χορός</dt><dd>κῆρυξ Ἀχαιῶν χαῖρε τῶν ἀπὸ στρατοῦ.</dd></dl>
<dl><dt><span id="index.xml-sp-id2336961"><!--anchor--></span>Κῆρυξ</dt><dd>χαίρω &lt;γε&gt;· τεθνάναι δ᾽ οὐκέτ᾽ ἀντερῶ θεοῖς.</dd></dl>
<dl><dt><span id="index.xml-sp-id2336974"><!--anchor--></span>Χορός</dt><dd><span class="linenum">540</span>ἔρως πατρῴας τῆσδε γῆς σ᾽ ἐγύμνασεν;</dd></dl>
<dl><dt><span id="index.xml-sp-id2336987"><!--anchor--></span>Κῆρυξ</dt><dd>ὥστ᾽ ἐνδακρύειν γ᾽ ὄμμασιν χαρᾶς ὕπο.</dd></dl>
<dl><dt><span id="index.xml-sp-id2336999"><!--anchor--></span>Χορός</dt><dd>τερπνῆς ἄρ᾽ ἦτε τῆσδ᾽ ἐπήβολοι νόσου.</dd></dl>
<dl><dt><span id="index.xml-sp-id2337010"><!--anchor--></span>Κῆρυξ</dt><dd>πῶς δή; διδαχθεὶς τοῦδε δεσπόσω λόγου.</dd></dl>
<dl><dt><span id="index.xml-sp-id2337021"><!--anchor--></span>Χορός</dt><dd>τῶν ἀντερώντων ἱμέρῳ πεπληγμένοι.</dd></dl>
<dl><dt><span id="index.xml-sp-id2337032"><!--anchor--></span>Κῆρυξ</dt><dd><span class="linenum">545</span>ποθεῖν ποθοῦντα τήνδε γῆν στρατὸν λέγεις;</dd></dl>
<dl><dt><span id="index.xml-sp-id2337045"><!--anchor--></span>Χορός</dt><dd>ὡς πόλλ᾽ ἀμαυρᾶς ἐκ φρενός &lt;μ᾽&gt; ἀναστένειν</dd></dl>
<dl><dt><span id="index.xml-sp-id2337057"><!--anchor--></span>Κῆρυξ</dt><dd>πόθεν τὸ δύσφρον τοῦτ᾽ ἐπῆν θυμῷ στύγος;</dd></dl>
<dl><dt><span id="index.xml-sp-id2337069"><!--anchor--></span>Χορός</dt><dd>πάλαι τὸ σιγᾶν φάρμακον βλάβης ἔχω.</dd></dl>
<dl><dt><span id="index.xml-sp-id2337080"><!--anchor--></span>Κῆρυξ</dt><dd>καὶ πῶς; ἀπόντων κοιράνων ἔτρεις τινάς;</dd></dl>
<dl><dt><span id="index.xml-sp-id2337091"><!--anchor--></span>Χορός</dt><dd><span class="linenum">550</span>ὡς νῦν, τὸ σὸν δή, καὶ θανεῖν πολλὴ χάρις.</dd></dl>
<dl><dt><span id="index.xml-sp-id2337104"><!--anchor--></span>Κῆρυξ</dt><dd>εὖ γὰρ πέπρακται.  ταῦτα δ᾽ ἐν πολλῷ χρόνῳτὰ μέν τις ἂν λέξειεν εὐπετῶς ἔχειν,τὰ δ᾽ αὖτε κἀπίμομφα.  τίς δὲ πλὴν θεῶνἅπαντ᾽ ἀπήμων τὸν δι᾽ αἰῶνος χρόνον;<span class="linenum">555</span>μόχθους γὰρ εἰ λέγοιμι καὶ δυσαυλίας,σπαρνὰς παρήξεις καὶ κακοστρώτους, τί δ᾽ οὐστένοντες, †οὐ λαχόντες† ἤματος μέρος;τὰ δ᾽ αὖτε χέρσῳ καὶ προσῆν πλέον στύγος·εὐναὶ γὰρ ἦσαν δηΐων πρὸς τείχεσιν·<span class="linenum">560</span>ἐξ οὐρανοῦ δὲ κἀπὸ γῆς λειμώνιαιδρόσοι κατεψάκαζον, ἔμπεδον σίνοςἐσθημάτων, τιθέντες ἔνθηρον τρίχα.χειμῶνα δ᾽ εἰ λέγοι τις οἰωνοκτόνον,οἷον παρεῖχ᾽ ἄφερτον Ἰδαία χιών,<span class="linenum">565</span>ἢ θάλπος, εὖτε πόντος ἐν μεσημβριναῖςκοίταις ἀκύμων νηνέμοις εὕδοι πεσώντί ταῦτα πενθεῖν δεῖ; παροίχεται πόνος·παροίχεται δέ, τοῖσι μὲν τεθνηκόσιντὸ μήποτ᾽ αὖθις μηδ᾽ ἀναστῆναι μέλειν.<span class="linenum">570</span>τί τοὺς ἀναλωθέντας ἐν ψήφῳ λέγειν,τὸν ζῶντα δ᾽ ἀλγεῖν χρὴ τύχης παλιγκότου;καὶ πολλὰ χαίρειν ξυμφορὰς καταξιῶ.ἡμῖν δὲ τοῖς λοιποῖσιν Ἀργείων στρατοῦνικᾷ τὸ κέρδος, πῆμα δ᾽ οὐκ ἀντιρρέπει·<span class="linenum">575</span>ὡς κομπάσαι τῷδ᾽ εἰκὸς ἡλίου φάειὑπὲρ θαλάσσης καὶ χθονὸς ποτωμένοις·“Τροίαν ἑλόντες δή ποτ᾽ Ἀργείων στόλοςθεοῖς λάφυρα ταῦτα τοῖς καθ᾽ Ἑλλάδαδόμοις ἐπασσάλευσαν ἀρχαῖον γάνος.”<span class="linenum">580</span>τοιαῦτα χρὴ κλύοντας εὐλογεῖν πόλινκαὶ τοὺς στρατηγούς· καὶ χάρις τιμήσεταιΔιὸς τόδ᾽ ἐκπράξασα.πάντ᾽ ἔχεις λόγον.</dd></dl>

<dl><dt><span id="index.xml-sp-id2337276"><!--anchor--></span>Χορός</dt><dd>νικώμενος λόγοισιν οὐκ ἀναίνομαι·ἀεὶ γὰρ ἥβη τοῖς γέρουσιν εὖ μαθεῖν.<span class="linenum">585</span>δόμοις δὲ ταῦτα καὶ Κλυταιμήστρᾳ μέλεινεἰκὸς μάλιστα, σὺν δὲ πλουτίζειν ἐμέ.</dd></dl>
<dl><dt><span id="index.xml-sp-id2337303"><!--anchor--></span>Κλυταιμήστρα</dt><dd>ἀνωλόλυξα μὲν πάλαι χαρᾶς ὕπο,ὅτ᾽ ἦλθ᾽ ὁ πρῶτος νύχιος ἄγγελος πυρός,φράζων ἅλωσιν Ἰλίου τ᾽ ἀνάστασιν.<span class="linenum">590</span>καί τίς μ᾽ ἐνίπτων εἶπε, “φρυκτωρῶν δίαπεισθεῖσα Τροίαν νῦν πεπορθῆσθαι δοκεῖς;ἦ κάρτα πρὸς γυναικὸς αἴρεσθαι κέαρ.”λόγοις τοιούτοις πλαγκτὸς οὖσ᾽ ἐφαινόμην.ὅμως δ᾽ ἔθυον, καὶ γυναικείῳ νόμῳ<span class="linenum">595</span>ὀλολυγμὸν ἄλλος ἄλλοθεν κατὰ πτόλινἔλασκον εὐφημοῦντες ἐν θεῶν ἕδραιςθυηφάγον κοιμῶντες εὐώδη φλόγα.καὶ νῦν τὰ μάσσω μὲν τί δεῖ σέ μοι λέγειν;ἄνακτος αὐτοῦ πάντα πεύσομαι λόγον.<span class="linenum">600</span>ὅπως δ᾽ ἄριστα τὸν ἐμὸν αἰδοῖον πόσινσπεύσω πάλιν μολόντα δέξασθαι·—τί γὰργυναικὶ τούτου φέγγος ἥδιον δρακεῖν,ἀπὸ στρατείας ἀνδρὶ σώσαντος θεοῦπύλας ἀνοῖξαι;—ταῦτ᾽ ἀπάγγειλον πόσει·<span class="linenum">605</span>ἥκειν ὅπως τάχιστ᾽ ἐράσμιον πόλει·γυναῖκα πιστὴν δ᾽ ἐν δόμοις εὕροι μολὼνοἵαν περ οὖν ἔλειπε, δωμάτων κύναἐσθλὴν ἐκείνῳ, πολεμίαν τοῖς δύσφροσιν,καὶ τἄλλ᾽ ὁμοίαν πάντα, σημαντήριον<span class="linenum">610</span>οὐδὲν διαφθείρασαν ἐν μήκει χρόνου.οὐδ᾽ οἶδα τέρψιν οὐδ᾽ ἐπίψογον φάτινἄλλου πρὸς ἀνδρὸς μᾶλλον ἢ χαλκοῦ βαφάς.</dd></dl>
<dl><dt><span id="index.xml-sp-id2337452"><!--anchor--></span>Κῆρυξ</dt><dd>τοιόσδ᾽ ὁ κόμπος τῆς ἀληθείας γέμωνοὐκ αἰσχρὸς ὡς γυναικὶ γενναίᾳ λακεῖν.</dd></dl>
<dl><dt><span id="index.xml-sp-id2337468"><!--anchor--></span>Χορός</dt><dd><span class="linenum">615</span>αὕτη μὲν οὕτως εἶπε μανθάνοντί σοιτοροῖσιν ἑρμηνεῦσιν εὐπρεπῶς λόγον.σὺ δ᾽ εἰπέ, κῆρυξ, Μενέλεων δὲ πεύθομαι.εἰ νόστιμός τε καὶ σεσωσμένος πάλινἥκει σὺν ὑμῖν, τῆσδε γῆς φίλον κράτος.</dd></dl>
<dl><dt><span id="index.xml-sp-id2337499"><!--anchor--></span>Κῆρυξ</dt><dd><span class="linenum">620</span>οὐκ ἔσθ᾽ ὅπως λέξαιμι τὰ ψευδῆ καλὰἐς τὸν πολὺν φίλοισι καρποῦσθαι χρόνον.</dd></dl>
<dl><dt><span id="index.xml-sp-id2337517"><!--anchor--></span>Χορός</dt><dd>πῶς δῆτ᾽ ἂν εἰπὼν κεδνὰ τἀληθῆ τύχοις;σχισθέντα δ᾽ οὐκ εὔκρυπτα γίγνεται τάδε.</dd></dl>
<dl><dt><span id="index.xml-sp-id2337533"><!--anchor--></span>Κῆρυξ</dt><dd>ἁνὴρ ἄφαντος ἐξ Ἀχαιικοῦ στρατοῦ,<span class="linenum">625</span>αὐτός τε καὶ τὸ πλοῖον.  οὐ ψευδῆ λέγω.</dd></dl>
<dl><dt><span id="index.xml-sp-id2337550"><!--anchor--></span>Χορός</dt><dd>πότερον ἀναχθεὶς ἐμφανῶς ἐξ Ἰλίου,ἢ χεῖμα, κοινὸν ἄχθος, ἥρπασε στρατοῦ;</dd></dl>
<dl><dt><span id="index.xml-sp-id2337566"><!--anchor--></span>Κῆρυξ</dt><dd>ἔκυρσας ὥστε τοξότης ἄκρος σκοποῦ·μακρὸν δὲ πῆμα συντόμως ἐφημίσω.</dd></dl>
<dl><dt><span id="index.xml-sp-id2337582"><!--anchor--></span>Χορός</dt><dd><span class="linenum">630</span>πότερα γὰρ αὐτοῦ ζῶντος ἢ τεθνηκότοςφάτις πρὸς ἄλλων ναυτίλων ἐκλῄζετο;</dd></dl>
<dl><dt><span id="index.xml-sp-id2337599"><!--anchor--></span>Κῆρυξ</dt><dd>οὐκ οἶδεν οὐδεὶς ὥστ᾽ ἀπαγγεῖλαι τορῶς,πλὴν τοῦ τρέφοντος Ἡλίου χθονὸς φύσιν.</dd></dl>
<dl><dt><span id="index.xml-sp-id2337615"><!--anchor--></span>Χορός</dt><dd>πῶς γὰρ λέγεις χειμῶνα ναυτικῷ στρατῷ<span class="linenum">635</span>ἐλθεῖν τελευτῆσαί τε δαιμόνων κότῳ;</dd></dl>
<dl><dt><span id="index.xml-sp-id2337641"><!--anchor--></span>Κῆρυξ</dt><dd>εὔφημον ἦμαρ οὐ πρέπει κακαγγέλῳγλώσσῃ μιαίνειν· χωρὶς ἡ τιμὴ θεῶν.ὅταν δ᾽ ἀπευκτὰ πήματ᾽ ἄγγελος πόλειστυγνῷ προσώπῳ πτωσίμου στρατοῦ φέρῃ,<span class="linenum">640</span>πόλει μὲν ἕλκος ἓν τὸ δήμιον τυχεῖν,πολλοὺς δὲ πολλῶν ἐξαγισθέντας δόμωνἄνδρας διπλῇ μάστιγι, τὴν Ἄρης φιλεῖ,δίλογχον ἄτην, φοινίαν ξυνωρίδα·τοιῶνδε μέντοι πημάτων σεσαγμένον<span class="linenum">645</span>πρέπει λέγειν παιᾶνα τόνδ᾽ Ἐρινύων.σωτηρίων δὲ πραγμάτων εὐάγγελονἥκοντα πρὸς χαίρουσαν εὐεστοῖ πόλιν,πῶς κεδνὰ τοῖς κακοῖσι συμμείξω, λέγωνχειμῶν᾽ Ἀχαιοῖς οὐκ ἀμήνιτον θεῶν;<span class="linenum">650</span>ξυνώμοσαν γάρ, ὄντες ἔχθιστοι τὸ πρίν,πῦρ καὶ θάλασσα, καὶ τὰ πίστ᾽ ἐδειξάτηνφθείροντε τὸν δύστηνον Ἀργείων στρατόν.ἐν νυκτὶ δυσκύμαντα δ᾽ ὠρώρει κακά.ναῦς γὰρ πρὸς ἀλλήλαισι Θρῄκιαι πνοαὶ<span class="linenum">655</span>ἤρεικον· αἱ δὲ κεροτυπούμεναι βίᾳχειμῶνι τυφῶ σὺν ζάλῃ τ᾽ ὀμβροκτύπῳᾤχοντ᾽ ἄφαντοι ποιμένος κακοῦ στρόβῳ.ἐπεὶ δ᾽ ἀνῆλθε λαμπρὸν ἡλίου φάος,ὁρῶμεν ἀνθοῦν πέλαγος Αἰγαῖον νεκροῖς<span class="linenum">660</span>ἀνδρῶν Ἀχαιῶν ναυτικοῖς τ᾽ ἐρειπίοις.ἡμᾶς γε μὲν δὴ ναῦν τ᾽ ἀκήρατον σκάφοςἤτοι τις ἐξέκλεψεν ἢ ᾽ξῃτήσατοθεός τις, οὐκ ἄνθρωπος, οἴακος θιγών.τύχη δὲ σωτὴρ ναῦν θέλουσ᾽ ἐφέζετο,<span class="linenum">665</span>ὡς μήτ᾽ ἐν ὅρμῳ κύματος ζάλην ἔχεινμήτ᾽ ἐξοκεῖλαι πρὸς κραταίλεων χθόνα.ἔπειτα δ᾽ Ἅιδην πόντιον πεφευγότες,λευκὸν κατ᾽ ἦμαρ, οὐ πεποιθότες τύχῃ,ἐβουκολοῦμεν φροντίσιν νέον πάθος,<span class="linenum">670</span>στρατοῦ καμόντος καὶ κακῶς σποδουμένου.καὶ νῦν ἐκείνων εἴ τίς ἐστιν ἐμπνέων,λέγουσιν ἡμᾶς ὡς ὀλωλότας, τί μή;ἡμεῖς τ᾽ ἐκείνους ταὔτ᾽ ἔχειν δοξάζομεν.γένοιτο δ᾽ ὡς ἄριστα.  Μενέλεων γὰρ οὖν<span class="linenum">675</span>πρῶτόν τε καὶ μάλιστα προσδόκα μολεῖν.εἰ γοῦν τις ἀκτὶς ἡλίου νιν ἱστορεῖκαὶ ζῶντα καὶ βλέποντα, μηχαναῖς Διός,οὔπω θέλοντος ἐξαναλῶσαι γένος,ἐλπίς τις αὐτὸν πρὸς δόμους ἥξειν πάλιν.<span class="linenum">680</span>τοσαῦτ᾽ ἀκούσας ἴσθι τἀληθῆ κλύων.</dd></dl>
</div>
  </body>
</html>
