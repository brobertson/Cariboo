<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> episode</title>
  </head>
  <body>
    <div class="chapter" id="id2393708"><h2 class="shouldIhide-episode"> episode</h2>
<dl><dt><span id="index.xml-sp-id2344356"><!--anchor--></span>Αἴγισθος</dt><dd>ὦ φέγγος εὖφρον ἡμέρας δικηφόρου.φαίην ἂν ἤδη νῦν βροτῶν τιμαόρουςθεοὺς ἄνωθεν γῆς ἐποπτεύειν ἄχη,<span class="linenum">1580</span>ἰδὼν ὑφαντοῖς ἐν πέπλοις, Ἐρινύωντὸν ἄνδρα τόνδε κείμενον φίλως ἐμοί,χερὸς πατρῴας ἐκτίνοντα μηχανάς.Ἀτρεὺς γὰρ ἄρχων τῆσδε γῆς, τούτου πατήρ,πατέρα Θυέστην τὸν ἐμόν, ὡς τορῶς φράσαι,<span class="linenum">1585</span>αὑτοῦ δ᾽ ἀδελφόν, ἀμφίλεκτος ὢν κράτει,ἠνδρηλάτησεν ἐκ πόλεώς τε καὶ δόμων.καὶ προστρόπαιος ἑστίας μολὼν πάλιντλήμων Θυέστης μοῖραν ηὕρετ᾽ ἀσφαλῆ,τὸ μὴ θανὼν πατρῷον αἱμάξαι πέδον,<span class="linenum">1590</span>αὐτός· ξένια δὲ τοῦδε δύσθεος πατὴρἈτρεύς, προθύμως μᾶλλον ἢ φίλως, πατρὶτὠμῷ, κρεουργὸν ἦμαρ εὐθύμως ἄγεινδοκῶν, παρέσχε δαῖτα παιδείων κρεῶν.τὰ μὲν ποδήρη καὶ χερῶν ἄκρους κτένας<span class="linenum">1595</span>ἔθρυπτ᾽, ἄνωθεν . . . . . [...]. . .ἀνδρακὰς καθήμενος.ἄσημα δ᾽ αὐτῶν αὐτίκ᾽ ἀγνοίᾳ λαβὼνἔσθει βορὰν ἄσωτον, ὡς ὁρᾷς, γένει.κἄπειτ᾽ ἐπιγνοὺς ἔργον οὐ καταίσιονᾤμωξεν, ἀμπίπτει δ᾽ ἀπὸ σφαγὴν ἐρῶν,<span class="linenum">1600</span>μόρον δ᾽ ἄφερτον Πελοπίδαις ἐπεύχεται,λάκτισμα δείπνου ξυνδίκως τιθεὶς ἀρᾷ,οὕτως ὀλέσθαι πᾶν τὸ Πλεισθένους γένος.ἐκ τῶνδέ σοι πεσόντα τόνδ᾽ ἰδεῖν πάρα.κἀγὼ δίκαιος τοῦδε τοῦ φόνου ῥαφεύς.<span class="linenum">1605</span>τρίτον γὰρ ὄντα μ᾽ ἐπὶ δυσαθλίῳ πατρὶσυνεξελαύνει τυτθὸν ὄντ᾽ ἐν σπαργάνοις·τραφέντα δ᾽ αὖθις ἡ δίκη κατήγαγεν.καὶ τοῦδε τἀνδρὸς ἡψάμην θυραῖος ὤν,πᾶσαν συνάψας μηχανὴν δυσβουλίας.<span class="linenum">1610</span>οὕτω καλὸν δὴ καὶ τὸ κατθανεῖν ἐμοί,ἰδόντα τοῦτον τῆς δίκης ἐν ἕρκεσιν.</dd></dl>
<dl><dt><span id="index.xml-sp-id2344550"><!--anchor--></span>Χορός</dt><dd>Αἴγισθ᾽, ὑβρίζειν ἐν κακοῖσιν οὐ σέβω.σὺ δ᾽ ἄνδρα τόνδε φὴς ἑκὼν κατακτανεῖν,μόνος δ᾽ ἔποικτον τόνδε βουλεῦσαι φόνον·<span class="linenum">1615</span>οὔ φημ᾽ ἀλύξειν ἐν δίκῃ τὸ σὸν κάραδημορριφεῖς, σάφ᾽ ἴσθι, λευσίμους ἀράς.</dd></dl>
<dl><dt><span id="index.xml-sp-id2344589"><!--anchor--></span>Αἴγισθος</dt><dd>σὺ ταῦτα φωνεῖς νερτέρᾳ προσήμενοςκώπῃ, κρατούντων τῶν ἐπὶ ζυγῷ δορός;γνώσῃ γέρων ὢν ὡς διδάσκεσθαι βαρὺ<span class="linenum">1620</span>τῷ τηλικούτῳ, σωφρονεῖν εἰρημένον.δεσμὸς δὲ καὶ τὸ γῆρας αἵ τε νήστιδεςδύαι διδάσκειν ἐξοχώταται φρενῶνἰατρομάντεις.  οὐχ ὁρᾷς ὁρῶν τάδε;πρὸς κέντρα μὴ λάκτιζε, μὴ παίσας μογῇς.</dd></dl>
<dl><dt><span id="index.xml-sp-id2344634"><!--anchor--></span>Χορός</dt><dd><span class="linenum">1625</span>γύναι, σὺ τοὺς ἥκοντας ἐκ μάχης μένωνοἰκουρὸς εὐνὴν ἀνδρὸς αἰσχύνων ἅμαἀνδρὶ στρατηγῷ τόνδ᾽ ἐβούλευσας μόρον;</dd></dl>
<dl><dt><span id="index.xml-sp-id2344656"><!--anchor--></span>Αἴγισθος</dt><dd>καὶ ταῦτα τἄπη κλαυμάτων ἀρχηγενῆ.Ὀρφεῖ δὲ γλῶσσαν τὴν ἐναντίαν ἔχεις.<span class="linenum">1630</span>ὁ μὲν γὰρ ἦγε πάντ᾽ ἀπὸ φθογγῆς χαρᾷ,σὺ δ᾽ ἐξορίνας νηπίοις ὑλάγμασινἄξῃ· κρατηθεὶς δ᾽ ἡμερώτερος φανῇ.</dd></dl>
<dl><dt><span id="index.xml-sp-id2344687"><!--anchor--></span>Χορός</dt><dd>ὡς δὴ σύ μοι τύραννος Ἀργείων ἔσῃ,ὃς οὐκ, ἐπειδὴ τῷδ᾽ ἐβούλευσας μόρον,<span class="linenum">1635</span>δρᾶσαι τόδ᾽ ἔργον οὐκ ἔτλης αὐτοκτόνως.</dd></dl>
<dl><dt><span id="index.xml-sp-id2344710"><!--anchor--></span>Αἴγισθος</dt><dd>τὸ γὰρ δολῶσαι πρὸς γυναικὸς ἦν σαφῶς·ἐγὼ δ᾽ ὕποπτος ἐχθρὸς ἦ παλαιγενής.ἐκ τῶν δὲ τοῦδε χρημάτων πειράσομαιἄρχειν πολιτῶν· τὸν δὲ μὴ πειθάνορα<span class="linenum">1640</span>ζεύξω βαρείαις οὔτι μοι σειραφόρονκριθῶντα πῶλον· ἀλλ᾽ ὁ δυσφιλὴς σκότῳλιμὸς ξύνοικος μαλθακόν σφ᾽ ἐπόψεται.</dd></dl>
<dl><dt><span id="index.xml-sp-id2344750"><!--anchor--></span>Χορός</dt><dd>τί δὴ τὸν ἄνδρα τόνδ᾽ ἀπὸ ψυχῆς κακῆςοὐκ αὐτὸς ἠνάριζες, ἀλλά νιν γυνὴ<span class="linenum">1645</span>χώρας μίασμα καὶ θεῶν ἐγχωρίωνἔκτειν᾽;Ὀρέστης ἆρά που βλέπει φάος,ὅπως κατελθὼν δεῦρο πρευμενεῖ τύχῃἀμφοῖν γένηται τοῖνδε παγκρατὴς φονεύς;</dd></dl>
<div class="chapter" id="id2394503"><h3 class="shouldIhide-close"> close</h3>
<dl><dt><span id="index.xml-sp-id2344804"><!--anchor--></span>Αἴγισθος</dt><dd>ἀλλ᾽ ἐπεὶ δοκεῖς τάδ᾽ ἔρδειν καὶ λέγειν, γνώσῃ τάχα<span class="linenum">1650</span>εἶα δή, φίλοι λοχῖται, τοὔργον οὐχ ἑκὰς τόδε.</dd></dl>
<dl><dt><span id="index.xml-sp-id2344822"><!--anchor--></span>Χορός</dt><dd>εἶα δή, ξίφος πρόκωπον πᾶς τις εὐτρεπιζέτω.</dd></dl>
<dl><dt><span id="index.xml-sp-id2344833"><!--anchor--></span>Αἴγισθος</dt><dd>ἀλλὰ κἀγὼ μὴν πρόκωπος οὐκ ἀναίνομαι θανεῖν.</dd></dl>
<dl><dt><span id="index.xml-sp-id2344845"><!--anchor--></span>Χορός</dt><dd>δεχομένοις λέγεις θανεῖν σε· τὴν τύχην δ᾽ αἱρούμεθα.</dd></dl>
<dl><dt><span id="index.xml-sp-id2344857"><!--anchor--></span>Κλυταιμήστρα</dt><dd>μηδαμῶς, ὦ φίλτατ᾽ ἀνδρῶν, ἄλλα δράσωμεν κακά.<span class="linenum">1655</span>ἀλλὰ καὶ τάδ᾽ ἐξαμῆσαι πολλά, δύστηνον θέρος.πημονῆς δ᾽ ἅλις γ᾽ ὑπάρχει· μηδὲν αἱματώμεθα.στείχετ᾽ αἰδοῖοι γέροντες πρὸς δόμους, πεπρωμένοις [τούσδε]πρὶν παθεῖν εἴξαντες ὥρᾳ· χρῆν τάδ᾽ ὡς ἐπράξαμεν.εἰ δέ τοι μόχθων γένοιτο τῶνδ᾽ ἅλις, δεχοίμεθ᾽ ἄν,<span class="linenum">1660</span>δαίμονος χηλῇ βαρείᾳ δυστυχῶς πεπληγμένοι.ὧδ᾽ ἔχει λόγος γυναικός, εἴ τις ἀξιοῖ μαθεῖν.</dd></dl>
<dl><dt><span id="index.xml-sp-id2344907"><!--anchor--></span>Αἴγισθος</dt><dd>ἀλλὰ τούσδ᾽ ἐμοὶ ματαίαν γλῶσσαν ὧδ᾽ ἀπανθίσαικἀκβαλεῖν ἔπη τοιαῦτα δαίμονος πειρωμένους,σώφρονος γνώμης θ᾽ ἁμαρτεῖν τὸν κρατοῦντά &lt;θ᾽ ὑβρίσαι&gt;.</dd></dl>
<dl><dt><span id="index.xml-sp-id2344929"><!--anchor--></span>Χορός</dt><dd><span class="linenum">1665</span>οὐκ ἂν Ἀργείων τόδ᾽ εἴη, φῶτα προσσαίνειν κακόν.</dd></dl>
<dl><dt><span id="index.xml-sp-id2344943"><!--anchor--></span>Αἴγισθος</dt><dd>ἀλλ᾽ ἐγώ σ᾽ ἐν ὑστέραισιν ἡμέραις μέτειμ᾽ ἔτι.</dd></dl>
<dl><dt><span id="index.xml-sp-id2344955"><!--anchor--></span>Χορός</dt><dd>οὔκ, ἐὰν δαίμων, Ὀρέστην δεῦρ᾽ ἀπευθύνῃ μολεῖν.</dd></dl>
<dl><dt><span id="index.xml-sp-id2344966"><!--anchor--></span>Αἴγισθος</dt><dd>οἶδ᾽ ἐγὼ φεύγοντας ἄνδρας ἐλπίδας σιτουμένους.</dd></dl>
<dl><dt><span id="index.xml-sp-id2344978"><!--anchor--></span>Χορός</dt><dd>πρᾶσσε, πιαίνου, μιαίνων τὴν δίκην, ἐπεὶ πάρα.</dd></dl>
<dl><dt><span id="index.xml-sp-id2344989"><!--anchor--></span>Αἴγισθος</dt><dd><span class="linenum">1670</span>ἴσθι μοι δώσων ἄποινα τῆσδε μωρίας χάριν.</dd></dl>
<dl><dt><span id="index.xml-sp-id2345003"><!--anchor--></span>Χορός</dt><dd>κόμπασον θαρσῶν, ἀλέκτωρ ὥστε θηλείας πέλας.</dd></dl>
<dl><dt><span id="index.xml-sp-id2345014"><!--anchor--></span>Κλυταιμήστρα</dt><dd>μὴ προτιμήσῃς ματαίων τῶνδ᾽ ὑλαγμάτων· &lt;ἐγὼ&gt;καὶ σὺ θήσομεν κρατοῦντε τῶνδε δωμάτων &lt;καλῶς&gt;.</dd></dl></div>
</div>
  </body>
</html>
