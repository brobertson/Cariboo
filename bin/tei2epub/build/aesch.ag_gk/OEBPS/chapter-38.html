<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> anapests</title>
  </head>
  <body>
    <div class="chapter" id="id2383980"><h2 class="shouldIhide-anapests"> anapests</h2>
<dl><dt><span id="index.xml-sp-id2338517"><!--anchor--></span>Χορός</dt><dd>ἄγε δή, βασιλεῦ, Τροίας πτολίπορθ᾽,Ἀτρέως γένεθλον,<span class="linenum">785</span>πῶς σε προσείπω;  πῶς σε σεβίζωμήθ᾽ ὑπεράρας μήθ᾽ ὑποκάμψαςκαιρὸν χάριτος;πολλοὶ δὲ βροτῶν τὸ δοκεῖν εἶναιπροτίουσι δίκην παραβάντες.<span class="linenum">790</span>τῷ δυσπραγοῦντι δ᾽  ἐπιστενάχεινπᾶς τις ἕτοιμος· δῆγμα δὲ λύπηςοὐδὲν ἐφ᾽ ἧπαρ προσικνεῖται·καὶ ξυγχαίρουσιν ὁμοιοπρεπεῖςἀγέλαστα πρόσωπα βιαζόμενοι.<span class="linenum">795</span>ὅστις δ᾽ ἀγαθὸς προβατογνώμων,οὐκ ἔστι λαθεῖν ὄμματα φωτός,τὰ δοκοῦντ᾽ εὔφρονος ἐκ διανοίαςὑδαρεῖ σαίνειν φιλότητι.σὺ δέ μοι τότε μὲν στέλλων στρατιὰν<span class="linenum">800</span>Ἑλένης ἕνεκ᾽, οὐ γάρ &lt;σ᾽&gt; ἐπικεύσω,κάρτ᾽ ἀπομούσως ἦσθα γεγραμμένος,οὐδ᾽ εὖ πραπίδων οἴακα νέμωνθράσος ἐκ θυσιῶνἀνδράσι θνῄσκουσι κομίζων.<span class="linenum">805</span>νῦν δ᾽ οὐκ ἀπ᾽ ἄκρας φρενὸς οὐδ᾽ ἀφίλως [...]<span class="linenum">807</span>εὔφρων πόνος εὖ τελέσασιν.γνώσῃ δὲ χρόνῳ διαπευθόμενοςτόν τε δικαίως καὶ τὸν ἀκαίρως πόλιν οἰκουροῦντα πολιτῶν.</dd></dl>
<dl><dt><span id="index.xml-sp-id2338666"><!--anchor--></span>Ἀγαμέμνων</dt><dd><span class="linenum">810</span>πρῶτον μὲν Ἄργος καὶ θεοὺς ἐγχωρίουςδίκη προσειπεῖν, τοὺς ἐμοὶ μεταιτίουςνόστου δικαίων θ᾽ ὧν ἐπραξάμην πόλινΠριάμου· δίκας γὰρ οὐκ ἀπὸ γλώσσης θεοὶκλύοντες ἀνδροθνῆτας Ἰλίου φθορὰς<span class="linenum">815</span>ἐς αἱματηρὸν τεῦχος οὐ διχορρόπωςψήφους ἔθεντο· τῷ δ᾽ ἐναντίῳ κύτειἐλπὶς προσῄει χειρὸς οὐ πληρουμένῳ.καπνῷ δ᾽ ἁλοῦσα νῦν ἔτ᾽ εὔσημος πόλις.ἄτης θύελλαι ζῶσι· συνθνῄσκουσα δὲ<span class="linenum">820</span>σποδὸς προπέμπει πίονας πλούτου πνοάς.τούτων θεοῖσι χρὴ πολύμνηστον χάριντίνειν, ἐπείπερ καὶ πάγας ὑπερκότουςἐφραξάμεσθα καὶ γυναικὸς οὕνεκαπόλιν διημάθυνεν Ἀργεῖον δάκος,<span class="linenum">825</span>ἵππου νεοσσός, ἀσπιδηφόρος λεώς,πήδημ᾽ ὀρούσας ἀμφὶ Πλειάδων δύσιν·ὑπερθορὼν δὲ πύργον ὠμηστὴς λέωνἄδην ἔλειξεν αἵματος τυραννικοῦ.θεοῖς μὲν ἐξέτεινα φροίμιον τόδε·<span class="linenum">830</span>τὰ δ᾽ ἐς τὸ σὸν φρόνημα, μέμνημαι κλύων,καὶ φημὶ ταὐτὰ καὶ συνήγορόν μ᾽ ἔχεις.παύροις γὰρ ἀνδρῶν ἐστι συγγενὲς τόδε,φίλον τὸν εὐτυχοῦντ᾽ ἄνευ φθόνου σέβειν.δύσφρων γὰρ ἰὸς καρδίαν προσήμενος<span class="linenum">835</span>ἄχθος διπλοίζει τῷ πεπαμένῳ νόσον,τοῖς τ᾽ αὐτὸς αὑτοῦ πήμασιν βαρύνεταικαὶ τὸν θυραῖον ὄλβον εἰσορῶν στένει.εἰδὼς λέγοιμ᾽ ἄν, εὖ γὰρ ἐξεπίσταμαιὁμιλίας κάτοπτρον, εἴδωλον σκιᾶς<span class="linenum">840</span>δοκοῦντας εἶναι κάρτα πρευμενεῖς ἐμοί.μόνος δ᾽ Ὀδυσσεύς, ὅσπερ οὐχ ἑκὼν ἔπλει,ζευχθεὶς ἕτοιμος ἦν ἐμοὶ σειραφόρος·εἴτ᾽ οὖν θανόντος εἴτε καὶ ζῶντος πέριλέγω.τὰ δ᾽ ἄλλα πρὸς πόλιν τε καὶ θεοὺς<span class="linenum">845</span>κοινοὺς ἀγῶνας θέντες ἐν πανηγύρειβουλευσόμεσθα. καὶ τὸ μὲν καλῶς ἔχονὅπως χρονίζον εὖ μενεῖ βουλευτέον·ὅτῳ δὲ καὶ δεῖ φαρμάκων παιωνίων,ἤτοι κέαντες ἢ τεμόντες εὐφρόνως<span class="linenum">850</span>πειρασόμεσθα πῆμ᾽ ἀποστρέψαι νόσου.νῦν δ᾽ ἐς μέλαθρα καὶ δόμους ἐφεστίουςἐλθὼν θεοῖσι πρῶτα δεξιώσομαι,οἵπερ πρόσω πέμψαντες ἤγαγον πάλιν.νίκη δ᾽ ἐπείπερ ἕσπετ᾽, ἐμπέδως μένοι.</dd></dl>
<dl><dt><span id="index.xml-sp-id2338917"><!--anchor--></span>Κλυταιμήστρα</dt><dd><span class="linenum">855</span>ἄνδρες πολῖται, πρέσβος Ἀργείων τόδε,οὐκ αἰσχυνοῦμαι τοὺς φιλάνορας τρόπουςλέξαι πρὸς ὑμᾶς· ἐν χρόνῳ δ᾽ ἀποφθίνειτὸ τάρβος ἀνθρώποισιν.οὐκ ἄλλων πάραμαθοῦσ᾽, ἐμαυτῆς δύσφορον λέξω βίον<span class="linenum">860</span>τοσόνδ᾽ ὅσον περ οὗτος ἦν ὑπ᾽ Ἰλίῳ.τὸ μὲν γυναῖκα πρῶτον ἄρσενος δίχαἧσθαι δόμοις ἔρημον ἔκπαγλον κακόν,πολλὰς κλύουσαν κληδόνας παλιγκότους·καὶ τὸν μὲν ἥκειν, τὸν δ᾽ ἐπεσφέρειν κακοῦ<span class="linenum">865</span>κάκιον ἄλλο πῆμα, λάσκοντας δόμοις.καὶ τραυμάτων μὲν εἰ τόσων ἐτύγχανενἀνὴρ ὅδ᾽, ὡς πρὸς οἶκον ὠχετεύετοφάτις, τέτρηται δικτύου πλέον λέγειν.εἰ δ᾽ ἦν τεθνηκώς, ὡς ἐπλήθυον λόγοι,<span class="linenum">870</span>τρισώματός τἂν Γηρυὼν ὁ δεύτερος[ πολλὴν ἄνωθεν, τὴν κάτω γὰρ οὐ λέγω, ]χθονὸς τρίμοιρον χλαῖναν ἐξηύχει λαβεῖν,ἅπαξ ἑκάστῳ κατθανὼν μορφώματι.τοιῶνδ᾽ ἕκατι κληδόνων παλιγκότων<span class="linenum">875</span>πολλὰς ἄνωθεν ἀρτάνας ἐμῆς δέρηςἔλυσαν ἄλλοι πρὸς βίαν λελημμένης.ἐκ τῶνδέ τοι παῖς ἐνθάδ᾽ οὐ παραστατεῖ,ἐμῶν τε καὶ σῶν κύριος πιστωμάτων,ὡς χρῆν, Ὀρέστης· μηδὲ θαυμάσῃς τόδε.<span class="linenum">880</span>τρέφει γὰρ αὐτὸν εὐμενὴς δορύξενοςΣτρόφιος ὁ Φωκεύς, ἀμφίλεκτα πήματαἐμοὶ προφωνῶν, τόν θ᾽ ὑπ᾽ Ἰλίῳ σέθενκίνδυνον, εἴ τε δημόθρους ἀναρχίαβουλὴν καταρρίψειεν, ὥστε σύγγονον<span class="linenum">885</span>βροτοῖσι τὸν πεσόντα λακτίσαι πλέον.τοιάδε μέντοι σκῆψις οὐ δόλον φέρει.ἔμοιγε μὲν δὴ κλαυμάτων ἐπίσσυτοιπηγαὶ κατεσβήκασιν, οὐδ᾽ ἔνι σταγών.ἐν ὀψικοίτοις δ᾽ ὄμμασιν βλάβας ἔχω<span class="linenum">890</span>τὰς ἀμφί σοι κλαίουσα λαμπτηρουχίαςἀτημελήτους αἰέν.  ἐν δ᾽ ὀνείρασινλεπταῖς ὑπαὶ κώνωπος ἐξηγειρόμηνῥιπαῖσι θωύσσοντος, ἀμφί σοι πάθηὁρῶσα πλείω τοῦ ξυνεύδοντος χρόνου.<span class="linenum">895</span>νῦν ταῦτα πάντα τλᾶσ᾽ ἀπενθήτωι φρενὶλέγοιμ᾽ ἂν ἄνδρα τόνδε τῶν σταθμῶν κύνα,σωτῆρα ναὸς πρότονον, ὑψηλῆς στέγηςστῦλον ποδήρη, μονογενὲς τέκνον πατρί,καὶ γῆν φανεῖσαν ναυτίλοις παρ᾽ ἐλπίδα,<span class="linenum">900</span>κάλλιστον ἦμαρ εἰσιδεῖν ἐκ χείματος,ὁδοιπόρῳ διψῶντι πηγαῖον ῥέος·τερπνὸν δὲ τἀναγκαῖον ἐκφυγεῖν ἅπαν.τοιοῖσδέ τοί νιν ἀξιῶ προσφθέγμασιν.φθόνος δ᾽ ἀπέστω· πολλὰ γὰρ τὰ πρὶν κακὰ<span class="linenum">905</span>ἠνειχόμεσθα.νῦν δέ μοι, φίλον κάρα,ἔκβαιν᾽ ἀπήνης τῆσδε, μὴ χαμαὶ τιθεὶςτὸν σὸν πόδ᾽, ὦναξ, Ἰλίου πορθήτορα.δμῳαί, τί μέλλεθ᾽, αἷς ἐπέσταλται τέλοςπέδον κελεύθου στρωννύναι πετάσμασιν;<span class="linenum">910</span>εὐθὺς γενέσθω πορφυρόστρωτος πόροςἐς δῶμ᾽ ἄελπτον ὡς ἂν ἡγῆται δίκη.τὰ δ᾽ ἄλλα φροντὶς οὐχ ὕπνῳ νικωμένηθήσει δικαίως σὺν θεοῖς εἱμαρμένα.</dd></dl>

<dl><dt><span id="index.xml-sp-id2339255"><!--anchor--></span>Ἀγαμέμνων</dt><dd>Λήδας γένεθλον, δωμάτων ἐμῶν φύλαξ,<span class="linenum">915</span>ἀπουσίᾳ μὲν εἶπας εἰκότως ἐμῇ·μακρὰν γὰρ ἐξέτεινας·  ἀλλ᾽ ἐναισίμωςαἰνεῖν, παρ᾽ ἄλλων χρὴ τόδ᾽ ἔρχεσθαι γέρας·καὶ τἄλλα μὴ γυναικὸς ἐν τρόποις ἐμὲἅβρυνε, μηδὲ βαρβάρου φωτὸς δίκην<span class="linenum">920</span>χαμαιπετὲς βόαμα προσχάνῃς ἐμοί,μηδ᾽ εἵμασι στρώσασ᾽ ἐπίφθονον πόροντίθει· θεούς τοι τοῖσδε τιμαλφεῖν χρεών·ἐν ποικίλοις δὲ θνητὸν ὄντα κάλλεσινβαίνειν ἐμοὶ μὲν οὐδαμῶς ἄνευ φόβου.<span class="linenum">925</span>λέγω κατ᾽ ἄνδρα, μὴ θεόν,  σέβειν ἐμέ.χωρὶς ποδοψήστρων τε καὶ τῶν ποικίλωνκληδὼν ἀυτεῖ· καὶ τὸ μὴ κακῶς φρονεῖνθεοῦ μέγιστον δῶρον.  ὀλβίσαι δὲ χρὴβίον τελευτήσαντ᾽ ἐν εὐεστοῖ φίλῃ.<span class="linenum">930</span>εἰ πάντα δ᾽ ὣς πράσσοιμ᾽ ἄν, εὐθαρσὴς ἐγώ.</dd></dl>
<dl><dt><span id="index.xml-sp-id2339347"><!--anchor--></span>Κλυταιμήστρα</dt><dd>καὶ μὴν τόδ᾽ εἰπὲ μὴ παρὰ γνώμην ἐμοί.</dd></dl>
<dl><dt><span id="index.xml-sp-id2339358"><!--anchor--></span>Ἀγαμέμνων</dt><dd>γνώμην μὲν ἴσθι μὴ διαφθεροῦντ᾽ ἐμέ.</dd></dl>
<dl><dt><span id="index.xml-sp-id2339370"><!--anchor--></span>Κλυταιμήστρα</dt><dd>ηὔξω θεοῖς δείσας ἂν ὧδ᾽ ἔρδειν τάδε.</dd></dl>
<dl><dt><span id="index.xml-sp-id2339381"><!--anchor--></span>Ἀγαμέμνων</dt><dd>εἴπερ τις, εἰδώς γ᾽ εὖ τόδ᾽ ἐξεῖπον τέλος.</dd></dl>
<dl><dt><span id="index.xml-sp-id2339393"><!--anchor--></span>Κλυταιμήστρα</dt><dd><span class="linenum">935</span>τί δ᾽ ἂν δοκεῖ σοι Πρίαμος, εἰ τάδ᾽ ἤνυσεν;</dd></dl>
<dl><dt><span id="index.xml-sp-id2339406"><!--anchor--></span>Ἀγαμέμνων</dt><dd>ἐν ποικίλοις ἂν κάρτα μοι βῆναι δοκεῖ.</dd></dl>
<dl><dt><span id="index.xml-sp-id2339418"><!--anchor--></span>Κλυταιμήστρα</dt><dd>μή νυν τὸν ἀνθρώπειον αἰδεσθῇς ψόγον.</dd></dl>
<dl><dt><span id="index.xml-sp-id2339429"><!--anchor--></span>Ἀγαμέμνων</dt><dd>φήμη γε μέντοι δημόθρους μέγα σθένει.</dd></dl>
<dl><dt><span id="index.xml-sp-id2339440"><!--anchor--></span>Κλυταιμήστρα</dt><dd>ὁ δ᾽ ἀφθόνητός γ᾽ οὐκ ἐπίζηλος πέλει.</dd></dl>
<dl><dt><span id="index.xml-sp-id2339452"><!--anchor--></span>Ἀγαμέμνων</dt><dd><span class="linenum">940</span>οὔτοι γυναικός ἐστιν ἱμείρειν μάχης.</dd></dl>
<dl><dt><span id="index.xml-sp-id2339465"><!--anchor--></span>Κλυταιμήστρα</dt><dd>τοῖς δ᾽ ὀλβίοις γε καὶ τὸ νικᾶσθαι πρέπει.</dd></dl>
<dl><dt><span id="index.xml-sp-id2339477"><!--anchor--></span>Ἀγαμέμνων</dt><dd>ἦ καὶ σὺ νίκην τήνδε δήριος τίεις;</dd></dl>
<dl><dt><span id="index.xml-sp-id2339488"><!--anchor--></span>Κλυταιμήστρα</dt><dd>πιθοῦ· κράτος μέντοι πάρες γ᾽ ἑκὼν ἐμοί.</dd></dl>
<dl><dt><span id="index.xml-sp-id2339508"><!--anchor--></span>Ἀγαμέμνων</dt><dd>ἀλλ᾽ εἰ δοκεῖ σοι ταῦθ᾽, ὑπαί τις ἀρβύλας<span class="linenum">945</span>λύοι τάχος, πρόδουλον ἔμβασιν ποδός.καὶ τοῖσδέ μ᾽ ἐμβαίνονθ᾽ ἁλουργέσιν θεῶνμή τις πρόσωθεν ὄμματος βάλοι φθόνος.πολλὴ γὰρ αἰδὼς δωματοφθορεῖν ποσὶνφθείροντα πλοῦτον ἀργυρωνήτους θ᾽ ὑφάς.<span class="linenum">950</span>τούτων μὲν οὕτω· τὴν ξένην δὲ πρευμενῶςτήνδ᾽ ἐσκόμιζε· τὸν κρατοῦντα μαλθακῶςθεὸς πρόσωθεν εὐμενῶς προσδέρκεται.ἑκὼν γὰρ οὐδεὶς δουλίῳ χρῆται ζυγῷ.αὕτη δὲ πολλῶν χρημάτων ἐξαίρετον<span class="linenum">955</span>ἄνθος, στρατοῦ δώρημ᾽, ἐμοὶ ξυνέσπετο.ἐπεὶ δ᾽ ἀκούειν σοῦ κατέστραμμαι τάδε,εἶμ᾽ ἐς δόμων μέλαθρα πορφύρας πατῶν.</dd></dl>
<dl><dt><span id="index.xml-sp-id2339594"><!--anchor--></span>Κλυταιμήστρα</dt><dd>ἔστιν θάλασσα, τίς δέ νιν κατασβέσει;τρέφουσα πολλῆς πορφύρας ἰσάργυρον<span class="linenum">960</span>κηκῖδα παγκαίνιστον, εἱμάτων βαφάς.οἶκος δ᾽ ὑπάρχει τῶνδε σὺν θεοῖς ἅλιςἔχειν· πένεσθαι δ᾽ οὐκ ἐπίσταται δόμος.πολλῶν πατησμὸν δ᾽ εἱμάτων ἂν ηὐξάμην,δόμοισι προυνεχθέντος ἐν χρηστηρίοις,<span class="linenum">965</span>ψυχῆς κόμιστρα τῆσδε μηχανωμένῃ.ῥίζης γὰρ οὔσης φυλλὰς ἵκετ᾽ ἐς δόμους,σκιὰν ὑπερτείνασα σειρίου κυνός.καὶ σοῦ μολόντος δωματῖτιν ἑστίαν,θάλπος μὲν ἐν χειμῶνι σημαίνεις μολόν·<span class="linenum">970</span>ὅταν δὲ τεύχῃ Ζεὺς ἀπ᾽ ὄμφακος πικρᾶςοἶνον, τότ᾽ ἤδη ψῦχος ἐν δόμοις πέλει,ἀνδρὸς τελείου δῶμ᾽ ἐπιστρωφωμένου.Ζεῦ, Ζεῦ τέλειε, τὰς ἐμὰς εὐχὰς τέλει·μέλοι δέ τοι σοὶ τῶν περ ἂν μέλλῃς τελεῖν.</dd></dl></div>
  </body>
</html>
