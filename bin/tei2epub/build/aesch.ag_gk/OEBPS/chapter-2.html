<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> anapests</title>
  </head>
  <body>
    <div class="chapter" id="id2375466"><h2 class="shouldIhide-anapests"> anapests</h2>
<dl><dt><span id="index.xml-sp-id2333828"><!--anchor--></span>Χορός</dt><dd><span class="linenum">40</span>δέκατον μὲν ἔτος τόδ᾽ ἐπεὶ Πριάμουμέγας ἀντίδικος,Μενέλαος ἄναξ ἠδ᾽ Ἀγαμέμνων,διθρόνου Διόθεν καὶ δισκήπτρουτιμῆς ὀχυρὸν ζεῦγος Ἀτρειδᾶν<span class="linenum">45</span>στόλον Ἀργείων χιλιοναύτην,τῆσδ᾽ ἀπὸ χώραςἦραν, στρατιῶτιν ἀρωγὰν,μέγαν ἐκ θυμοῦ κλάζοντες Ἄρητρόπον αἰγυπιῶν, οἵτ᾽ ἐκπατίοις<span class="linenum">50</span>ἄλγεσι παίδων ὕπατοι λεχέωνστροφοδινοῦνταιπτερύγων ἐρετμοῖσιν ἐρεσσόμενοι,δεμνιοτήρηπόνον ὀρταλίχων ὀλέσαντες·<span class="linenum">55</span>ὕπατος δ᾽ ἀίων ἤ τις  Ἀπόλλωνἢ Πὰν ἢ Ζεὺς οἰωνόθροονγόον ὀξυβόαν τῶνδε μετοίκωνὑστερόποινονπέμπει παραβᾶσιν Ἐρινύν.<span class="linenum">60</span>οὕτω δ᾽ Ἀτρέως παῖδας ὁ κρείσσωνἐπ᾽ Ἀλεξάνδρῳ πέμπει ξένιοςΖεὺς πολυάνορος ἀμφὶ γυναικὸςπολλὰ παλαίσματα καὶ γυιοβαρῆγόνατος κονίαισιν ἐρειδομένου<span class="linenum">65</span>διακναιομένης τ᾽ ἐν προτελείοιςκάμακος θήσων ΔαναοῖσιΤρωσί θ᾽ ὁμοίως.  ἔστι δ᾽ ὅπη νῦνἔστι· τελεῖται δ᾽ ἐς τὸ πεπρωμένον·οὔθ᾽ ὑποκαίων οὔθ᾽ ὑπολείβων<span class="linenum">70</span>οὔτε δακρύων ἀπύρων ἱερῶνὀργὰς ἀτενεῖς παραθέλξει.ἡμεῖς δ᾽ ἀτίται σαρκὶ παλαιᾷτῆς τότ᾽ ἀρωγῆς ὑπολειφθέντεςμίμνομεν ἰσχὺν<span class="linenum">75</span>ἰσόπαιδα νέμοντες ἐπὶ σκήπτροις.ὅ τε γὰρ νεαρὸς μυελὸς στέρνωνἐντὸς ἀνᾴσσωνἰσόπρεσβυς, Ἄρης δ᾽ οὐκ ἔνι χώρᾳ,τό θ᾽ ὑπέργηρων φυλλάδος ἤδη<span class="linenum">80</span>κατακαρφομένης τρίποδας μὲν ὁδοὺςστείχει, παιδὸς δ᾽ οὐδὲν ἀρείωνὄναρ ἡμερόφαντον ἀλαίνει.σὺ δέ, Τυνδάρεωθύγατερ, βασίλεια Κλυταιμήστρα,<span class="linenum">85</span>τί χρέος;  τί νέον;  τί δ᾽ ἐπαισθομένη,τίνος ἀγγελίαςπειθοῖ περίπεμπτα θυοσκεῖς;πάντων δὲ θεῶν τῶν ἀστυνόμων,ὑπάτων, χθονίων,<span class="linenum">90</span>τῶν τ᾽ οὐρανίων τῶν τ᾽ ἀγοραίων,βωμοὶ δώροισι φλέγονται·ἄλλη δ᾽ ἄλλοθεν οὐρανομήκηςλαμπὰς ἀνίσχει,φαρμασσομένη χρίματος ἁγνοῦ<span class="linenum">95</span>μαλακαῖς ἀδόλοισι παρηγορίαις,πελάνῳ μυχόθεν βασιλείῳ.τούτων λέξασ᾽ ὅ τι καὶ δυνατὸνκαὶ θέμις αἰνεῖν,παιών τε γενοῦ τῆσδε μερίμνης,<span class="linenum">100</span>ἣ νῦν τοτὲ μὲν κακόφρων τελέθει,τοτὲ δ᾽ ἐκ θυσιῶν ἀγανὴ φαίνουσ᾽ἐλπὶς ἀμύνει φροντίδ᾽ ἄπληστοντῆς θυμοβόρου φρένα λύπης.</dd></dl></div>
  </body>
</html>
