<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> episode</title>
  </head>
  <body>
    <div class="chapter" id="id2378105"><h2 class="shouldIhide-episode"> episode</h2>
<dl><dt><span id="index.xml-sp-id2335217"><!--anchor--></span>Χορός</dt><dd>ἥκω σεβίζων σόν, Κλυταιμήστρα, κράτος·δίκη γάρ ἐστι φωτὸς ἀρχηγοῦ τίειν<span class="linenum">260</span>γυναῖκ᾽ ἐρημωθέντος ἄρσενος θρόνου.σὺ δ᾽ εἴ τι κεδνὸν εἴτε μὴ πεπυσμένηεὐαγγέλοισιν ἐλπίσιν θυηπολεῖς,κλύοιμ᾽ ἂν εὔφρων· οὐδὲ σιγώσῃ φθόνος.</dd></dl>
<dl><dt><span id="index.xml-sp-id2335255"><!--anchor--></span>Κλυταιμήστρα</dt><dd>εὐάγγελος μέν, ὥσπερ ἡ παροιμία,<span class="linenum">265</span>ἕως γένοιτο μητρὸς εὐφρόνης πάρα.πεύσῃ δὲ χάρμα μεῖζον ἐλπίδος κλύειν·Πριάμου γὰρ ᾑρήκασιν Ἀργεῖοι πόλιν.</dd></dl>
<dl><dt><span id="index.xml-sp-id2335282"><!--anchor--></span>Χορός</dt><dd>πῶς φής; πέφευγε τοὔπος ἐξ ἀπιστίας.</dd></dl>
<dl><dt><span id="index.xml-sp-id2335293"><!--anchor--></span>Κλυταιμήστρα</dt><dd>Τροίαν Ἀχαιῶν οὖσαν· ἦ τορῶς λέγω;</dd></dl>
<dl><dt><span id="index.xml-sp-id2335304"><!--anchor--></span>Χορός</dt><dd><span class="linenum">270</span>χαρά μ᾽ ὑφέρπει δάκρυον ἐκκαλουμένη.</dd></dl>
<dl><dt><span id="index.xml-sp-id2335317"><!--anchor--></span>Κλυταιμήστρα</dt><dd>εὖ γὰρ φρονοῦντος ὄμμα σοῦ κατηγορεῖ.</dd></dl>
<dl><dt><span id="index.xml-sp-id2335329"><!--anchor--></span>Χορός</dt><dd>τί γὰρ τὸ πιστόν; ἔστι τῶνδέ σοι τέκμαρ;</dd></dl>
<dl><dt><span id="index.xml-sp-id2335340"><!--anchor--></span>Κλυταιμήστρα</dt><dd>ἔστιν· τί δ᾽ οὐχί; μὴ δολώσαντος θεοῦ.</dd></dl>
<dl><dt><span id="index.xml-sp-id2335352"><!--anchor--></span>Χορός</dt><dd>πότερα δ᾽ ὀνείρων φάσματ᾽ εὐπιθῆ σέβεις;</dd></dl>
<dl><dt><span id="index.xml-sp-id2335363"><!--anchor--></span>Κλυταιμήστρα</dt><dd><span class="linenum">275</span>οὐ δόξαν ἂν λάβοιμι βριζούσης φρενός.</dd></dl>
<dl><dt><span id="index.xml-sp-id2335376"><!--anchor--></span>Χορός</dt><dd>ἀλλ᾽ ἦ σ᾽ ἐπίανέν τις ἄπτερος φάτις;</dd></dl>
<dl><dt><span id="index.xml-sp-id2335388"><!--anchor--></span>Κλυταιμήστρα</dt><dd>παιδὸς νέας ὣς κάρτ᾽ ἐμωμήσω φρένας.</dd></dl>
<dl><dt><span id="index.xml-sp-id2335399"><!--anchor--></span>Χορός</dt><dd>ποίου χρόνου δὲ καὶ πεπόρθηται πόλις;</dd></dl>
<dl><dt><span id="index.xml-sp-id2335410"><!--anchor--></span>Κλυταιμήστρα</dt><dd>τῆς νῦν τεκούσης φῶς τόδ᾽ εὐφρόνης λέγω.</dd></dl>
<dl><dt><span id="index.xml-sp-id2335422"><!--anchor--></span>Χορός</dt><dd><span class="linenum">280</span>καὶ τίς τόδ᾽ ἐξίκοιτ᾽ ἂν ἀγγέλων τάχος;</dd></dl>

<dl><dt><span id="index.xml-sp-id2335443"><!--anchor--></span>Κλυταιμήστρα</dt><dd>Ἥφαιστος Ἴδης λαμπρὸν ἐκπέμπων σέλας.φρυκτὸς δὲ φρυκτὸν δεῦρ᾽ ἀπ᾽ ἀγγάρου πυρὸςἔπεμπεν· Ἴδη μὲν πρὸς Ἑρμαῖον λέπαςΛήμνου· μέγαν δὲ πανὸν ἐκ νήσου τρίτον<span class="linenum">285</span>Ἀθῷον αἶπος Ζηνὸς ἐξεδέξατο,ὑπερτελής τε, πόντον ὥστε νωτίσαι,ἰσχὺς πορευτοῦ λαμπάδος πρὸς ἡδονὴν [...]<span class="linenum">288</span>†πεύκη τὸ χρυσοφεγγές, ὥς τις ἥλιος,σέλας παραγγείλασα Μακίστου σκοπαῖς·<span class="linenum">290</span>ὁ δ᾽ οὔτι μέλλων οὐδ᾽ ἀφρασμόνως ὕπνῳνικώμενος παρῆκεν ἀγγέλου μέρος·ἑκὰς δὲ φρυκτοῦ φῶς ἐπ᾽ Εὐρίπου ῥοὰςΜεσσαπίου φύλαξι σημαίνει μολόν.οἱ δ᾽ ἀντέλαμψαν καὶ παρήγγειλαν πρόσω<span class="linenum">295</span>γραίας ἐρείκης θωμὸν ἅψαντες πυρί.σθένουσα λαμπὰς δ᾽ οὐδέπω μαυρουμένη,ὑπερθοροῦσα πεδίον Ἀσωποῦ, δίκηνφαιδρᾶς σελήνης, πρὸς Κιθαιρῶνος λέπαςἤγειρεν ἄλλην ἐκδοχὴν πομποῦ πυρός.<span class="linenum">300</span>φάος δὲ τηλέπομπον οὐκ ἠναίνετοφρουρὰ πλέον καίουσα τῶν εἰρημένων·λίμνην δ᾽ ὑπὲρ Γοργῶπιν ἔσκηψεν φάος·ὄρος τ᾽ ἐπ᾽ Αἰγίπλαγκτον ἐξικνούμενονὤτρυνε θεσμὸν μὴ χρονίζεσθαι πυρός.<span class="linenum">305</span>πέμπουσι δ᾽ ἀνδαίοντες ἀφθόνῳ μένειφλογὸς μέγαν πώγωνα, καὶ Σαρωνικοῦπορθμοῦ κάτοπτον πρῶν᾽ ὑπερβάλλειν πρόσωφλέγουσαν· ἔστ᾽ ἔσκηψεν εὖτ᾽ ἀφίκετοἈραχναῖον αἶπος, ἀστυγείτονας σκοπάς·<span class="linenum">310</span>κἄπειτ᾽  Ἀτρειδῶν ἐς τόδε σκήπτει στέγοςφάος τόδ᾽ οὐκ ἄπαππον Ἰδαίου πυρός.τοιοίδε τοί μοι λαμπαδηφόρων νόμοι,ἄλλος παρ᾽ ἄλλου διαδοχαῖς πληρούμενοι·νικᾷ δ᾽ ὁ πρῶτος καὶ τελευταῖος δραμών.<span class="linenum">315</span>τέκμαρ τοιοῦτον σύμβολόν τέ σοι λέγωἀνδρὸς παραγγείλαντος ἐκ Τροίας ἐμοί.</dd></dl>
<dl><dt><span id="index.xml-sp-id2335634"><!--anchor--></span>Χορός</dt><dd>θεοῖς μὲν αὖθις, ὦ γύναι, προσεύξομαι.λόγους δ᾽ ἀκοῦσαι τούσδε κἀποθαυμάσαιδιηνεκῶς θέλοιμ᾽ ἂν ὡς λέγοις πάλιν.</dd></dl>
<dl><dt><span id="index.xml-sp-id2335663"><!--anchor--></span>Κλυταιμήστρα</dt><dd><span class="linenum">320</span>Τροίαν  Ἀχαιοὶ τῇδ᾽ ἔχουσ᾽ ἐν ἡμέρᾳ.οἶμαι βοὴν ἄμεικτον ἐν πόλει πρέπειν.ὄξος τ᾽ ἄλειφά τ᾽ ἐγχέας ταὐτῷ κύτειδιχοστατοῦντ᾽ ἄν, οὐ φίλω, προσεννέποις.καὶ τῶν ἁλόντων καὶ κρατησάντων δίχα<span class="linenum">325</span>φθογγὰς ἀκούειν ἔστι συμφορᾶς διπλῆς.οἱ μὲν γὰρ ἀμφὶ σώμασιν πεπτωκότεςἀνδρῶν κασιγνήτων τε καὶ φυταλμίωνπαῖδες γερόντων οὐκέτ᾽ ἐξ ἐλευθέρουδέρης ἀποιμώζουσι φιλτάτων μόρον·<span class="linenum">330</span>τοὺς δ᾽ αὖτε νυκτίπλαγκτος ἐκ μάχης πόνοςνήστεις πρὸς ἀρίστοισιν ὧν ἔχει πόλιςτάσσει, πρὸς οὐδὲν ἐν μέρει τεκμήριον,ἀλλ᾽ ὡς ἕκαστος ἔσπασεν τύχης πάλον.ἐν &lt;δ᾽&gt; αἰχμαλώτοις Τρωικοῖς οἰκήμασιν<span class="linenum">335</span>ναίουσιν ἤδη, τῶν ὑπαιθρίων πάγωνδρόσων τ᾽ ἀπαλλαγέντες, ὡς δ᾽ εὐδαίμονεςἀφύλακτον εὑδήσουσι πᾶσαν εὐφρόνην.εἰ δ᾽ εὖ σέβουσι τοὺς πολισσούχους θεοὺςτοὺς τῆς ἁλούσης γῆς θεῶν θ᾽ ἱδρύματα,<span class="linenum">340</span>οὔ τἂν ἑλόντες αὖθις ἀνθαλοῖεν ἄν.ἔρως δὲ μή τις πρότερον ἐμπίπτῃ στρατῷπορθεῖν ἃ μὴ χρή, κέρδεσιν νικωμένους.δεῖ γὰρ πρὸς οἴκους νοστίμου σωτηρίαςκάμψαι διαύλου θάτερον κῶλον πάλιν·<span class="linenum">345</span>θεοῖς δ᾽ ἀναμπλάκητος εἰ μόλοι στρατός,ἐγρηγορὸς τὸ πῆμα τῶν ὀλωλότωνγένοιτ᾽ ἄν, εἰ πρόσπαια μὴ τύχοι κακά.τοιαῦτά τοι γυναικὸς ἐξ ἐμοῦ κλύεις·τὸ δ᾽ εὖ κρατοίη μὴ διχορρόπως ἰδεῖν.<span class="linenum">350</span>πολλῶν γὰρ ἐσθλῶν τήνδ᾽ ὄνησιν εἱλόμην.</dd></dl>
<dl><dt><span id="index.xml-sp-id2335831"><!--anchor--></span>Χορός</dt><dd>γύναι, κατ᾽ ἄνδρα σώφρον᾽ εὐφρόνως λέγεις.ἐγὼ δ᾽ ἀκούσας πιστά σου τεκμήριαθεοὺς προσειπεῖν εὖ παρασκευάζομαι.χάρις γὰρ οὐκ ἄτιμος εἴργασται πόνων.</dd></dl>
<div class="chapter" id="id2379252"><h3 class="shouldIhide-anapests"> anapests</h3>
<dl><dt><span id="index.xml-sp-id2335874"><!--anchor--></span></dt><dd><span class="linenum">355</span>ὦ  Ζεῦ βασιλεῦ καὶ νὺξ φιλίαμεγάλων κόσμων κτεάτειρα,ἥτ᾽ ἐπὶ Τροίας πύργοις ἔβαλεςστεγανὸν δίκτυον, ὡς μήτε μέγανμήτ᾽ οὖν νεαρῶν τιν᾽ ὑπερτελέσαι<span class="linenum">360</span>μέγα δουλείαςγάγγαμον, ἄτης παναλώτου.Δία τοι ξένιον μέγαν αἰδοῦμαιτὸν τάδε πράξαντ᾽ ἐπ᾽ Ἀλεξάνδρῳτείνοντα πάλαι τόξον, ὅπως ἂν<span class="linenum">365</span>μήτε πρὸ καιροῦ μήθ᾽ ὑπὲρ ἄστρωνβέλος ἠλίθιον σκήψειεν.</dd></dl></div>
</div>
  </body>
</html>
