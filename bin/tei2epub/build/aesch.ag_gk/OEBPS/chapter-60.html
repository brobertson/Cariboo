<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> episode</title>
  </head>
  <body>
    <div class="chapter" id="id2388694"><h2 class="shouldIhide-episode"> episode</h2>
<dl><dt><span id="index.xml-sp-id2341468"><!--anchor--></span>Κασάνδρα</dt><dd>καὶ μὴν ὁ χρησμὸς οὐκέτ᾽ ἐκ καλυμμάτωνἔσται δεδορκὼς νεογάμου νύμφης δίκην·<span class="linenum">1180</span>λαμπρὸς δ᾽ ἔοικεν ἡλίου πρὸς ἀντολὰςπνέων ἐσᾴξειν, ὥστε κύματος δίκηνκλύζειν πρὸς αὐγὰς τοῦδε πήματος πολὺμεῖζον· φρενώσω δ᾽ οὐκέτ᾽ ἐξ αἰνιγμάτων.καὶ μαρτυρεῖτε συνδρόμως ἴχνος κακῶν<span class="linenum">1185</span>ῥινηλατούσῃ τῶν πάλαι πεπραγμένων.τὴν γὰρ στέγην τήνδ᾽ οὔποτ᾽ ἐκλείπει χορὸςξύμφθογγος οὐκ εὔφωνος·  οὐ γὰρ εὖ λέγει.καὶ μὴν πεπωκώς γ᾽, ὡς θρασύνεσθαι πλέον,βρότειον αἷμα κῶμος ἐν δόμοις μένει,<span class="linenum">1190</span>δύσπεμπτος ἔξω, συγγόνων Ἐρινύων.ὑμνοῦσι δ᾽ ὕμνον δώμασιν προσήμεναιπρώταρχον ἄτην· ἐν μέρει δ᾽ ἀπέπτυσανεὐνὰς ἀδελφοῦ τῷ πατοῦντι δυσμενεῖς.ἥμαρτον, ἢ θηρῶ τι τοξότης τις ὥς;<span class="linenum">1195</span>ἢ ψευδόμαντίς εἰμι θυροκόπος φλέδων;ἐκμαρτύρησον προυμόσας τό μ᾽ εἰδέναιλόγῳ παλαιὰς τῶνδ᾽ ἁμαρτίας δόμων.</dd></dl>
<dl><dt><span id="index.xml-sp-id2341574"><!--anchor--></span>Χορός</dt><dd>καὶ πῶς ἂν ὅρκος, πῆγμα γενναίως παγέν,παιώνιον γένοιτο; θαυμάζω δέ σου,<span class="linenum">1200</span>πόντου πέραν τραφεῖσαν ἀλλόθρουν πόλινκυρεῖν λέγουσαν, ὥσπερ εἰ παρεστάτεις.</dd></dl>
<dl><dt><span id="index.xml-sp-id2341608"><!--anchor--></span>Κασάνδρα</dt><dd>μάντις μ᾽ Ἀπόλλων τῷδ᾽ ἐπέστησεν τέλει.</dd></dl>
<dl><dt><span id="index.xml-sp-id2341620"><!--anchor--></span>Χορός</dt><dd><span class="linenum">1204</span>μῶν καὶ θεός περ ἱμέρῳ πεπληγμένος;</dd></dl>
<dl><dt><span id="index.xml-sp-id2341633"><!--anchor--></span>Κασάνδρα</dt><dd><span class="linenum">1203</span>προτοῦ μὲν αἰδὼς ἦν ἐμοὶ λέγειν τάδε.</dd></dl>
<dl><dt><span id="index.xml-sp-id2341646"><!--anchor--></span>Χορός</dt><dd><span class="linenum">1205</span>ἁβρύνεται γὰρ πᾶς τις εὖ πράσσων πλέον.</dd></dl>
<dl><dt><span id="index.xml-sp-id2341659"><!--anchor--></span>Κασάνδρα</dt><dd>ἀλλ᾽ ἦν παλαιστὴς κάρτ᾽ ἐμοὶ πνέων χάριν.</dd></dl>
<dl><dt><span id="index.xml-sp-id2341671"><!--anchor--></span>Χορός</dt><dd>ἦ καὶ τέκνων εἰς ἔργον ἤλθετον νόμῳ;</dd></dl>
<dl><dt><span id="index.xml-sp-id2341682"><!--anchor--></span>Κασάνδρα</dt><dd>ξυναινέσασα Λοξίαν ἐψευσάμην.</dd></dl>
<dl><dt><span id="index.xml-sp-id2341693"><!--anchor--></span>Χορός</dt><dd>ἤδη τέχναισιν ἐνθέοις ᾑρημένη;</dd></dl>
<dl><dt><span id="index.xml-sp-id2341704"><!--anchor--></span>Κασάνδρα</dt><dd><span class="linenum">1210</span>ἤδη πολίταις πάντ᾽ ἐθέσπιζον πάθη.</dd></dl>
<dl><dt><span id="index.xml-sp-id2341717"><!--anchor--></span>Χορός</dt><dd>πῶς δῆτ᾽ ἄνατος ἦσθα Λοξίου κότῳ;</dd></dl>
<dl><dt><span id="index.xml-sp-id2341728"><!--anchor--></span>Κασάνδρα</dt><dd>ἔπειθον οὐδέν᾽ οὐδέν, ὡς τάδ᾽ ἤμπλακον.</dd></dl>
<dl><dt><span id="index.xml-sp-id2341740"><!--anchor--></span>Χορός</dt><dd>ἡμῖν γε μὲν δὴ πιστὰ θεσπίζειν δοκεῖς.</dd></dl>
<dl><dt><span id="index.xml-sp-id2341751"><!--anchor--></span>Κασάνδρα</dt><dd>ἰοὺ ἰού, ὢ ὢ κακά.<span class="linenum">1215</span>ὑπ᾽ αὖ με δεινὸς ὀρθομαντείας πόνοςστροβεῖ ταράσσων φροιμίοις &lt;δυσφροιμίοις&gt;.ὁρᾶτε τούσδε τοὺς δόμοις ἐφημένουςνέους, ὀνείρων προσφερεῖς μορφώμασιν;παῖδες θανόντες ὡσπερεὶ πρὸς τῶν φίλων,<span class="linenum">1220</span>χεῖρας κρεῶν πλήθοντες οἰκείας βορᾶς,σὺν ἐντέροις τε σπλάγχν᾽, ἐποίκτιστον γέμος,πρέπουσ᾽ ἔχοντες, ὧν πατὴρ ἐγεύσατο.ἐκ τῶνδε ποινὰς φημὶ βουλεύειν τινὰλέοντ᾽ ἄναλκιν ἐν λέχει στρωφώμενον<span class="linenum">1225</span>οἰκουρόν, οἴμοι, τῷ μολόντι δεσπότῃἐμῷ· φέρειν γὰρ χρὴ τὸ δούλιον ζυγόν·νεῶν τ᾽ ἄπαρχος Ἰλίου τ᾽ ἀναστάτηςοὐκ οἶδεν οἷα γλῶσσα μισητῆς κυνὸςλείξασα κἀκτείνασα φαιδρὸν οὖς, δίκην<span class="linenum">1230</span>Ἄτης λαθραίου, τεύξεται κακῇ τύχῃ.τοιάδε τόλμα· θῆλυς ἄρσενος φονεὺςἔστιν.  τί νιν καλοῦσα δυσφιλὲς δάκοςτύχοιμ᾽ ἄν; ἀμφίσβαιναν, ἢ Σκύλλαν τινὰοἰκοῦσαν ἐν πέτραισι, ναυτίλων βλάβην,<span class="linenum">1235</span>θύουσαν Ἅιδου μητέρ᾽ ἄσπονδόν τ᾽ Ἄρηφίλοις πνέουσαν; ὡς δ᾽ ἐπωλολύξατοἡ παντότολμος, ὥσπερ ἐν μάχης τροπῇ,δοκεῖ δὲ χαίρειν νοστίμῳ σωτηρίᾳ.καὶ τῶνδ᾽ ὅμοιον εἴ τι μὴ πείθω·  τί γάρ;<span class="linenum">1240</span>τὸ μέλλον ἥξει.  καὶ σύ μ᾽ ἐν τάχει παρὼνἄγαν γ᾽ ἀληθόμαντιν οἰκτίρας ἐρεῖς.</dd></dl>
<dl><dt><span id="index.xml-sp-id2341905"><!--anchor--></span>Χορός</dt><dd>τὴν μὲν Θυέστου δαῖτα παιδείων κρεῶνξυνῆκα καὶ πέφρικα, καὶ φόβος μ᾽ ἔχεικλύοντ᾽ ἀληθῶς οὐδὲν ἐξῃκασμένα.<span class="linenum">1245</span>τὰ δ᾽ ἄλλ᾽ α᾿κούσας ἐκ δρόμου πεσὼν τρέχω.</dd></dl>
<dl><dt><span id="index.xml-sp-id2341932"><!--anchor--></span>Κασάνδρα</dt><dd>Ἀγαμέμνονός σέ φημ᾽ ἐπόψεσθαι μόρον.</dd></dl>
<dl><dt><span id="index.xml-sp-id2341943"><!--anchor--></span>Χορός</dt><dd>εὔφημον, ὦ τάλαινα, κοίμησον στόμα.</dd></dl>
<dl><dt><span id="index.xml-sp-id2341954"><!--anchor--></span>Κασάνδρα</dt><dd>ἀλλ᾽ οὔτι παιὼν τῷδ᾽ ἐπιστατεῖ λόγῳ.</dd></dl>
<dl><dt><span id="index.xml-sp-id2341965"><!--anchor--></span>Χορός</dt><dd>οὔκ, εἴπερ ἔσται γ᾽· ἀλλὰ μὴ γένοιτό πως.</dd></dl>
<dl><dt><span id="index.xml-sp-id2341977"><!--anchor--></span>Κασάνδρα</dt><dd><span class="linenum">1250</span>σὺ μὲν κατεύχῃ, τοῖς δ᾽ ἀποκτείνειν μέλει.</dd></dl>
<dl><dt><span id="index.xml-sp-id2341990"><!--anchor--></span>Χορός</dt><dd>τίνος πρὸς ἀνδρὸς τοῦτ᾽ ἄγος πορσύνεται;</dd></dl>
<dl><dt><span id="index.xml-sp-id2342002"><!--anchor--></span>Κασάνδρα</dt><dd>ἦ κάρτα τἄρ᾽ ἂν παρεκόπης χρησμῶν ἐμῶν</dd></dl>
<dl><dt><span id="index.xml-sp-id2342013"><!--anchor--></span>Χορός</dt><dd>τοῦ γὰρ τελοῦντος οὐ ξυνῆκα μηχανήν.</dd></dl>
<dl><dt><span id="index.xml-sp-id2342024"><!--anchor--></span>Κασάνδρα</dt><dd>καὶ μὴν ἄγαν γ᾽ Ἕλλην᾽ ἐπίσταμαι φάτιν.</dd></dl>
<dl><dt><span id="index.xml-sp-id2342036"><!--anchor--></span>Χορός</dt><dd><span class="linenum">1255</span>καὶ γὰρ τὰ πυθόκραντα· δυσμαθῆ δ᾽ ὅμως.</dd></dl>
<dl><dt><span id="index.xml-sp-id2342049"><!--anchor--></span>Κασάνδρα</dt><dd>παπαῖ, οἷον τὸ πῦρ· ἐπέρχεται δέ μοι.ὀτοτοῖ, Λύκει᾽ Ἄπολλον, οἲ ἐγὼ ἐγώ.αὕτη δίπους λέαινα συγκοιμωμένηλύκῳ, λέοντος εὐγενοῦς ἀπουσίᾳ,<span class="linenum">1260</span>κτενεῖ με τὴν τάλαιναν· ὡς δὲ φάρμακοντεύχουσα κἀμοῦ μισθὸν ἐνθήσειν κότῳἐπεύχεται, θήγουσα φωτὶ φάσγανονἐμῆς ἀγωγῆς ἀντιτείσασθαι φόνον.τί δῆτ᾽ ἐμαυτῆς καταγέλωτ᾽ ἔχω τάδε,<span class="linenum">1265</span>καὶ σκῆπτρα καὶ μαντεῖα περὶ δέρῃ στέφη;σὲ μὲν πρὸ μοίρας τῆς ἐμῆς διαφθερῶ.ἴτ᾽ ἐς φθόρον· πεσόντα γ᾽ ὧδ᾽ ἀμείβομαι.ἄλλην τιν᾽ ἄτης ἀντ᾽ ἐμοῦ πλουτίζετε.ἰδοὺ δ᾽ Ἀπόλλων αὐτὸς ἐκδύων ἐμὲ<span class="linenum">1270</span>χρηστηρίαν ἐσθῆτ᾽, ἐποπτεύσας δέ μεκἀν τοῖσδε κόσμοις καταγελωμένην μέγαφίλων ὑπ᾽ ἐχθρῶν οὐ διχορρόπως, μάτην—καλουμένη δὲ φοιτὰς ὡς ἀγύρτριαπτωχὸς τάλαινα λιμοθνὴς ἠνεσχόμην—<span class="linenum">1275</span>καὶ νῦν ὁ μάντις μάντιν ἐκπράξας ἐμὲἀπήγαγ᾽ ἐς τοιάσδε θανασίμους τύχας.βωμοῦ πατρῴου δ᾽ ἀντ᾽ ἐπίξηνον μένει,θερμῷ κοπείσης φοινίῳ προσφάγματι.οὐ μὴν ἄτιμοί γ᾽ ἐκ θεῶν τεθνήξομεν.<span class="linenum">1280</span>ἥξει γὰρ ἡμῶν ἄλλος αὖ τιμάορος,μητροκτόνον φίτυμα, ποινάτωρ πατρός·φυγὰς δ᾽ ἀλήτης τῆσδε γῆς ἀπόξενοςκάτεισιν, ἄτας τάσδε θριγκώσων φίλοις·ὀμώμοται γὰρ ὅρκος ἐκ θεῶν μέγας,<span class="linenum">1285</span>ἄξειν νιν ὑπτίασμα κειμένου πατρός.τί δῆτ᾽ ἐγὼ κάτοικτος ὧδ᾽ ἀναστένω;ἐπεὶ τὸ πρῶτον εἶδον Ἰλίου πόλινπράξασαν ὡς ἔπραξεν, οἳ δ᾽ εἷλον πόλινοὕτως ἀπαλλάσσουσιν ἐν θεῶν κρίσει,<span class="linenum">1290</span>ἰοῦσα πράξω· τλήσομαι τὸ κατθανεῖν.Ἅιδου πύλας δὲ τάσδ᾽ ἐγὼ προσεννέπω·ἐπεύχομαι δὲ καιρίας πληγῆς τυχεῖν,ὡς ἀσφάδαστος, αἱμάτων εὐθνησίμωνἀπορρυέντων, ὄμμα συμβάλω τόδε.</dd></dl>
<dl><dt><span id="index.xml-sp-id2342253"><!--anchor--></span>Χορός</dt><dd><span class="linenum">1295</span>ὦ πολλὰ μὲν τάλαινα, πολλὰ δ᾽ αὖ σοφὴγύναι, μακρὰν ἔτεινας.  εἰ δ᾽ ἐτητύμωςμόρον τὸν αὑτῆς οἶσθα, πῶς θεηλάτουβοὸς δίκην πρὸς βωμὸν εὐτόλμως πατεῖς;</dd></dl>
<dl><dt><span id="index.xml-sp-id2342280"><!--anchor--></span>Κασάνδρα</dt><dd>οὐκ ἔστ᾽ ἄλυξις, οὔ, ξένοι, χρόνον πλέω.</dd></dl>
<dl><dt><span id="index.xml-sp-id2342292"><!--anchor--></span>Χορός</dt><dd><span class="linenum">1300</span>ὁ δ᾽ ὕστατός γε τοῦ χρόνου πρεσβεύεται,</dd></dl>
<dl><dt><span id="index.xml-sp-id2342305"><!--anchor--></span>Κασάνδρα</dt><dd>ἥκει τόδ᾽ ἦμαρ· σμικρὰ κερδανῶ φυγῇ.</dd></dl>
<dl><dt><span id="index.xml-sp-id2342316"><!--anchor--></span>Χορός</dt><dd>ἀλλ᾽ ἴσθι τλήμων οὖσ᾽ ἀπ᾽ εὐτόλμου φρενός.</dd></dl>
<dl><dt><span id="index.xml-sp-id2342328"><!--anchor--></span>Κασάνδρα</dt><dd>οὐδεὶς ἀκούει ταῦτα τῶν εὐδαιμόνων.</dd></dl>
<dl><dt><span id="index.xml-sp-id2342339"><!--anchor--></span>Χορός</dt><dd>ἀλλ᾽ εὐκλεῶς τοι κατθανεῖν χάρις βροτῷ.</dd></dl>
<dl><dt><span id="index.xml-sp-id2342350"><!--anchor--></span>Κασάνδρα</dt><dd><span class="linenum">1305</span>ἰὼ πάτερ σοῦ σῶν τε γενναίων τέκνων.</dd></dl>
<dl><dt><span id="index.xml-sp-id2342364"><!--anchor--></span>Χορός</dt><dd>τί δ᾽ ἐστὶ χρῆμα; τίς σ᾽ ἀποστρέφει φόβος;</dd></dl>
<dl><dt><span id="index.xml-sp-id2342375"><!--anchor--></span>Κασάνδρα</dt><dd>φεῦ φεῦ.</dd></dl>
<dl><dt><span id="index.xml-sp-id2342385"><!--anchor--></span>Χορός</dt><dd>τί τοῦτ᾽ ἔφευξας; εἴ τι μὴ φρενῶν στύγος.</dd></dl>
<dl><dt><span id="index.xml-sp-id2342397"><!--anchor--></span>Κασάνδρα</dt><dd>φόνον δόμοι πνέουσιν αἱματοσταγῆ,</dd></dl>
<dl><dt><span id="index.xml-sp-id2342408"><!--anchor--></span>Χορός</dt><dd><span class="linenum">1310</span>καί πῶς;τόδ᾽ ὄζει θυμάτων ἐφεστίων.</dd></dl>
<dl><dt><span id="index.xml-sp-id2342421"><!--anchor--></span>Κασάνδρα</dt><dd>ὅμοιος ἀτμὸς ὥσπερ ἐκ τάφου πρέπει,</dd></dl>
<dl><dt><span id="index.xml-sp-id2342432"><!--anchor--></span>Χορός</dt><dd>οὐ Σύριον ἀγλάισμα δώμασιν λέγεις.</dd></dl>
<dl><dt><span id="index.xml-sp-id2342443"><!--anchor--></span>Κασάνδρα</dt><dd>ἀλλ᾽ εἶμι κἀν δόμοισι κωκύσουσ᾽ ἐμὴνἈγαμέμνονός τε μοῖραν.  ἀρκείτω βίος.<span class="linenum">1315</span>ἰὼ ξένοι,οὔτοι δυσοίζω θάμνον ὡς ὄρνις φόβῳἄλλως· θανούσῃ μαρτυρεῖτέ μοι τόδε,ὅταν γυνὴ γυναικὸς ἀντ᾽ ἐμοῦ θάνῃ,ἀνήρ τε δυσδάμαρτος ἀντ᾽ ἀνδρὸς πέσῃ.<span class="linenum">1320</span>ἐπιξενοῦμαι ταῦτα δ᾽  ὡς θανουμένη.</dd></dl>
<dl><dt><span id="index.xml-sp-id2342489"><!--anchor--></span>Χορός</dt><dd>ὦ τλῆμον, οἰκτίρω σε θεσφάτου μόρου.</dd></dl>
<dl><dt><span id="index.xml-sp-id2342501"><!--anchor--></span>Κασάνδρα</dt><dd>ἅπαξ ἔτ᾽ εἰπεῖν ῥῆσιν οὐ θρῆνον θέλωἐμὸν τὸν αὐτῆς.  ἡλίῳ δ᾽ ἐπεύχομαιπρὸς ὕστατον φῶς †τοῖς ἐμοῖς τιμαόροις<span class="linenum">1325</span>ἐχθροῖς φονεῦσι τοῖς ἐμοῖς τίνειν ὁμοῦ,†δούλης θανούσης, εὐμαροῦς χειρώματος.ἰὼ βρότεια πράγματ᾽· εὐτυχοῦντα μὲνσκιά τις ἂν τρέψειεν· εἰ δὲ δυστυχῇ,βολαῖς ὑγρώσσων σπόγγος ὤλεσεν γραφήν.<span class="linenum">1330</span>καὶ ταῦτ᾽ ἐκείνων μᾶλλον οἰκτίρω πολύ.</dd></dl>
<div class="chapter" id="id2390625"><h3 class="shouldIhide-anapests"> anapests</h3>
<dl><dt><span id="index.xml-sp-id2342570"><!--anchor--></span>Χορός</dt><dd>τὸ μὲν εὖ πράσσειν ἀκόρεστον ἔφυπᾶσι βροτοῖσιν· δακτυλοδείκτων δ᾽οὔτις ἀπειπὼν εἴργει μελάθρων,μηκέτ᾽ ἐσέλθῃς, τάδε φωνῶν.<span class="linenum">1335</span>καὶ τῷδε πόλιν μὲν ἑλεῖν ἔδοσανμάκαρες Πριάμου·θεοτίμητος δ᾽ οἴκαδ᾽ ἱκάνει.νῦν δ᾽ εἰ προτέρων αἷμ᾽ ἀποτείσῃκαὶ τοῖσι θανοῦσι θανὼν ἄλλων<span class="linenum">1340</span>ποινὰς θανάτων ἐπικράνῃ,τίς ἂν &lt;ἐξ&gt;εύξαιτο βροτῶν ἀσινεῖδαίμονι φῦναι τάδ᾽ ἀκούων;</dd></dl>
<dl><dt><span id="index.xml-sp-id2342642"><!--anchor--></span>Ἀγαμέμνων</dt><dd>ὤμοι, πέπληγμαι καιρίαν πληγὴν ἔσω.</dd></dl>
<dl><dt><span id="index.xml-sp-id2342661"><!--anchor--></span>Χορός</dt><dd>σῖγα· τίς πληγὴν ἀυτεῖ καιρίως οὐτασμένος;</dd></dl>
<dl><dt><span id="index.xml-sp-id2342681"><!--anchor--></span>Ἀγαμέμνων</dt><dd><span class="linenum">1345</span>ὤμοι μάλ᾽ αὖθις, δευτέραν πεπληγμένος.</dd></dl>
<dl><dt><span id="index.xml-sp-id2342702"><!--anchor--></span>Χορός</dt><dd>τοὔργον εἰργάσθαι δοκεῖ μοι βασιλέως οἰμώγμασιν.ἀλλὰ κοινωσώμεθ᾽ ἤν πως ἀσφαλῆ βουλεύματα.—ἐγὼ μὲν ὑμῖν τὴν ἐμὴν γνώμην λέγω,πρὸς δῶμα δεῦρ᾽ ἀστοῖσι κηρύσσειν βοήν.—<span class="linenum">1350</span>—ἐμοὶ δ᾽ ὅπως τάχιστά γ᾽ ἐμπεσεῖν δοκεῖκαὶ πρᾶγμ᾽ ἐλέγχειν σὺν νεορρύτῳ ξίφει.——κἀγὼ τοιούτου γνώματος κοινωνὸς ὢνψηφίζομαί τι δρᾶν· τὸ μὴ μέλλειν δ᾽ ἀκμή.——ὁρᾶν πάρεστι· φροιμιάζονται γὰρ ὡς<span class="linenum">1355</span>τυραννίδος σημεῖα πράσσοντες πόλει.——χρονίζομεν γάρ. οἱ δὲ τῆς μελλοῦς κλέοςπέδοι πατοῦντες οὐ καθεύδουσιν χερί.——οὐκ οἶδα βουλῆς ἧστινος τυχὼν λέγω.τοῦ δρῶντός ἐστι καὶ τὸ βουλεῦσαι πέρι.—<span class="linenum">1360</span>—κἀγὼ τοιοῦτός εἰμ᾽, ἐπεὶ δυσμηχανῶλόγοισι τὸν θανόντ᾽ ἀνιστάναι πάλιν.——ἦ καὶ βίον τείνοντες ὧδ᾽ ὑπείξομενδόμων καταισχυντῆρσι τοῖσδ᾽ ἡγουμένοις;——ἀλλ᾽ οὐκ ἀνεκτόν,ἀλλὰ κατθανεῖν κρατεῖ·<span class="linenum">1365</span>πεπαιτέρα γὰρ μοῖρα τῆς τυραννίδος.——ἦ γὰρ τεκμηρίοισιν ἐξ οἰμωγμάτωνμαντευσόμεσθα τἀνδρὸς ὡς ὀλωλότος;——σάφ᾽ εἰδότας χρὴ τῶνδε θυμοῦσθαι πέρι·τὸ γὰρ τοπάζειν τοῦ σάφ᾽ εἰδέναι δίχα.—<span class="linenum">1370</span>—ταύτην ἐπαινεῖν πάντοθεν πληθύνομαι,τρανῶς Ἀτρείδην εἰδέναι κυροῦνθ᾽ ὅπως.</dd></dl>

<dl><dt><span id="index.xml-sp-id2342857"><!--anchor--></span>Κλυταιμήστρα</dt><dd>πολλῶν πάροιθεν καιρίως εἰρημένωντἀναντί᾽ εἰπεῖν οὐκ ἐπαισχυνθήσομαι.πῶς γάρ τις ἐχθροῖς ἐχθρὰ πορσύνων, φίλοις<span class="linenum">1375</span>δοκοῦσιν εἶναι, πημονῆς ἀρκύστατ᾽ ἂνφράξειεν, ὕψος κρεῖσσον ἐκπηδήματος;ἐμοὶ δ᾽ ἀγὼν ὅδ᾽ οὐκ ἀφρόντιστος πάλαινείκης παλαιᾶς ἦλθε, σὺν χρόνῳ γε μήν·ἕστηκα δ᾽ ἔνθ᾽ ἔπαισ᾽ ἐπ᾽ ἐξειργασμένοις.<span class="linenum">1380</span>οὕτω δ᾽ ἔπραξα, καὶ τάδ᾽ οὐκ ἀρνήσομαι·ὡς μήτε φεύγειν μήτ᾽ ἀμύνεσθαι μόρον,ἄπειρον ἀμφίβληστρον, ὥσπερ ἰχθύων,περιστιχίζω, πλοῦτον εἵματος κακόν.παίω δέ νιν δίς· κἀν δυοῖν οἰμωγμάτοιν<span class="linenum">1385</span>μεθῆκεν αὑτοῦ κῶλα· καὶ πεπτωκότιτρίτην ἐπενδίδωμι, τοῦ κατὰ χθονὸςΔιὸς νεκρῶν σωτῆρος εὐκταίαν χάριν.οὕτω τὸν αὑτοῦ θυμὸν ὁρμαίνει πεσών·κἀκφυσιῶν ὀξεῖαν αἵματος σφαγὴν<span class="linenum">1390</span>βάλλει μ᾽ ἐρεμνῇ ψακάδι φοινίας δρόσου,χαίρουσαν οὐδὲν ἧσσον ἢ διοσδότῳγάνει σπορητὸς κάλυκος ἐν λοχεύμασιν.ὡς ὧδ᾽ ἐχόντων, πρέσβος Ἀργείων τόδε,χαίροιτ᾽ ἄν, εἰ χαίροιτ᾽, ἐγὼ δ᾽ ἐπεύχομαι.<span class="linenum">1395</span>εἰ δ᾽ ἦν πρεπόντων ὥστ᾽ ἐπισπένδειν νεκρῷ,τῷδ᾽ ἂν δικαίως ἦν, ὑπερδίκως μὲν οὖν.τοσῶνδε κρατῆρ᾽ ἐν δόμοις κακῶν ὅδεπλήσας ἀραίων αὐτὸς ἐκπίνει μολών.</dd></dl>
<dl><dt><span id="index.xml-sp-id2343002"><!--anchor--></span>Χορός</dt><dd>θαυμάζομέν σου γλῶσσαν, ὡς θρασύστομος,<span class="linenum">1400</span>ἥτις τοιόνδ᾽ ἐπ᾽ ἀνδρὶ κομπάζεις λόγον.</dd></dl>
<dl><dt><span id="index.xml-sp-id2343020"><!--anchor--></span>Κλυταιμήστρα</dt><dd>πειρᾶσθέ μου γυναικὸς ὡς ἀφράσμονος·ἐγὼ δ᾽ ἀτρέστῳ καρδίᾳ πρὸς εἰδόταςλέγω· σὺ δ᾽ αἰνεῖν εἴτε με ψέγειν θέλειςὅμοιον.  οὗτός ἐστιν Ἀγαμέμνων, ἐμὸς<span class="linenum">1405</span>πόσις, νεκρὸς δέ, τῆσδε δεξιᾶς χερὸςἔργον, δικαίας τέκτονος.  τάδ᾽ ὧδ᾽ ἔχει.</dd></dl></div>
</div>
  </body>
</html>
