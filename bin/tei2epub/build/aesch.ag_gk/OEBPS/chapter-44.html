<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> episode</title>
  </head>
  <body>
    <div class="chapter" id="id2386688"><h2 class="shouldIhide-episode"> episode</h2>
<dl><dt><span id="index.xml-sp-id2340263"><!--anchor--></span>Κλυταιμήστρα</dt><dd><span class="linenum">1035</span>εἴσω κομίζου καὶ σύ, Κασάνδραν λέγω,ἐπεί σ᾽ ἔθηκε Ζεὺς ἀμηνίτως δόμοιςκοινωνὸν εἶναι χερνίβων, πολλῶν μέταδούλων σταθεῖσαν κτησίου βωμοῦ πέλας·ἔκβαιν᾽ ἀπήνης τῆσδε, μηδ᾽ ὑπερφρόνει.<span class="linenum">1040</span>καὶ παῖδα γάρ τοί φασιν Ἀλκμήνης ποτὲπραθέντα τλῆναι δουλίας μάζης τυχεῖν.εἰ δ᾽ οὖν ἀνάγκη τῆσδ᾽ ἐπιρρέποι τύχης,ἀρχαιοπλούτων δεσποτῶν πολλὴ χάρις.οἳ δ᾽ οὔποτ᾽ ἐλπίσαντες ἤμησαν καλῶς,<span class="linenum">1045</span>ὠμοί τε δούλοις πάντα καὶ παρὰ στάθμην.ἔχεις παρ᾽ ἡμῶν οἷά περ νομίζεται.</dd></dl>
<dl><dt><span id="index.xml-sp-id2340331"><!--anchor--></span>Χορός</dt><dd>σοί τοι λέγουσα παύεται σαφῆ λόγον.ἐντός δ᾽ ἂν οὖσα μορσίμων ἀγρευμάτωνπείθοι᾽ ἄν, εἰ πείθοι᾽· ἀπειθοίης δ᾽ ἴσως.</dd></dl>
<dl><dt><span id="index.xml-sp-id2340351"><!--anchor--></span>Κλυταιμήστρα</dt><dd><span class="linenum">1050</span>ἀλλ᾽ εἴπερ ἐστι μὴ χελιδόνος δίκηνἀγνῶτα φωνὴν βάρβαρον κεκτημένη,ἔσω φρενῶν λέγουσα πείθω νιν λόγῳ.</dd></dl>
<dl><dt><span id="index.xml-sp-id2340373"><!--anchor--></span>Χορός</dt><dd>ἕπου.  τὰ λῷστα τῶν παρεστώτων λέγει.πιθοῦ λιποῦσα τόνδ᾽ ἁμαξήρη θρόνον.</dd></dl>
<dl><dt><span id="index.xml-sp-id2340388"><!--anchor--></span>Κλυταιμήστρα</dt><dd><span class="linenum">1055</span>οὔτοι θυραίᾳ τῇδ᾽ ἐμοὶ σχολὴ πάρατρίβειν· τὰ μὲν γὰρ ἑστίας μεσομφάλουἕστηκεν ἤδη μῆλα πρὸς σφαγὰς πάρος,ὡς οὔποτ᾽ ἐλπίσασι τήνδ᾽ ἕξειν χάριν.σὺ δ᾽ εἴ τι δράσεις τῶνδε, μὴ σχολὴν τίθει.<span class="linenum">1060</span>εἰ δ᾽ ἀξυνήμων οὖσα μὴ δέχῃ λόγον,σὺ δ᾽ ἀντὶ φωνῆς φράζε καρβάνῳ χερί.</dd></dl>
<dl><dt><span id="index.xml-sp-id2340431"><!--anchor--></span>Χορός</dt><dd>ἑρμηνέως ἔοικεν ἡ ξένη τοροῦδεῖσθαι· τρόπος δὲ θηρὸς ὡς νεαιρέτου.</dd></dl>
<dl><dt><span id="index.xml-sp-id2340446"><!--anchor--></span>Κλυταιμήστρα</dt><dd>ἦ μαίνεταί γε καὶ κακῶν κλύει φρενῶν,<span class="linenum">1065</span>ἥτις λιποῦσα μὲν πόλιν νεαίρετονἥκει, χαλινὸν δ᾽ οὐκ ἐπίσταται φέρειν,πρὶν αἱματηρὸν ἐξαφρίζεσθαι μένος.οὐ μὴν πλέω ῥίψασ᾽ ἀτιμασθήσομαι.</dd></dl>
<dl><dt><span id="index.xml-sp-id2340476"><!--anchor--></span>Χορός</dt><dd>ἐγὼ δ᾽, ἐποικτίρω γάρ, οὐ θυμώσομαι.<span class="linenum">1070</span>ἴθ᾽, ὦ τάλαινα, τόνδ᾽ ἐρημώσασ᾽ ὄχον,εἴκουσ᾽ ἀνάγκῃ τῇδε καίνισον ζυγόν.</dd></dl>
</div>
  </body>
</html>
