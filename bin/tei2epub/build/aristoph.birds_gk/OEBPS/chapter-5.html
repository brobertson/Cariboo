<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> lyric</title>
  </head>
  <body>
    <div class="chapter" id="id2735263"><h2 class="shouldIhide-lyric"> lyric</h2>
<dl><dt><span id="index.xml-sp-id2686961"><!--anchor--></span>Ὄρνις Τις</dt><dd>τοροτὶξ τοροτίξ.</dd></dl>
<dl><dt><span id="index.xml-sp-id2686971"><!--anchor--></span>Πισθέταιρος</dt><dd>ὦγάθ᾽ ἀλλ᾽ &lt;εἶς&gt; οὑτοσὶ καὶ δή τις ὄρνις ἔρχεται.</dd></dl>
<dl><dt><span id="index.xml-sp-id2686984"><!--anchor--></span>Ἐυελπίδης</dt><dd>νὴ Δί᾽ ὄρνις δῆτα. τίς ποτ᾽ ἐστίν; οὐ δήπου ταὧς;</dd></dl>
<dl><dt><span id="index.xml-sp-id2686994"><!--anchor--></span>Πισθέταιρος</dt><dd><span class="linenum">270</span>οὗτος αὐτὸς νῷν φράσει· τίς ἐστιν ὄρνις  οὑτοσί;</dd></dl>
<dl><dt><span id="index.xml-sp-id2687007"><!--anchor--></span>Ἔποψ</dt><dd>οὗτος οὐ τῶν ἠθάδων τῶνδ᾽ ὧν ὁρᾶθ᾽ ὑμεῖς ἀεί,ἀλλὰ λιμναῖος.</dd></dl>
<dl><dt><span id="index.xml-sp-id2687021"><!--anchor--></span>Ἐυελπίδης</dt><dd>βαβαὶ καλός γε καὶ φοινικιοῦς.</dd></dl>
<dl><dt><span id="index.xml-sp-id2687033"><!--anchor--></span>Ἔποψ</dt><dd>εἰκότως &lt;γε&gt;· καὶ γὰρ ὄνομ᾽ αὐτῷ ᾽στὶ φοινικόπτερος.</dd></dl>
<dl><dt><span id="index.xml-sp-id2687046"><!--anchor--></span>Ἐυελπίδης</dt><dd>οὗτος ὦ σέ τοι.</dd></dl>
<dl><dt><span id="index.xml-sp-id2687056"><!--anchor--></span>Πισθέταιρος</dt><dd>τί βωστρεῖς;</dd></dl>
<dl><dt><span id="index.xml-sp-id2687067"><!--anchor--></span>Ἐυελπίδης</dt><dd>ἕτερος ὄρνις οὑτοσί.</dd></dl>
<dl><dt><span id="index.xml-sp-id2687079"><!--anchor--></span>Πισθέταιρος</dt><dd><span class="linenum">275</span>νὴ Δί᾽ ἕτερος δῆτα χοὖτος ἔξεδρον χρόαν  ἔχων.τίς ποτ᾽ ἔσθ᾽ ὁ μουσόμαντις ἄτοπος ὄρνις ὀρειβάτης;</dd></dl>
<dl><dt><span id="index.xml-sp-id2687097"><!--anchor--></span>Ἔποψ</dt><dd>ὄνομα τούτῳ Μῆδός ἐστο.</dd></dl>
<dl><dt><span id="index.xml-sp-id2687107"><!--anchor--></span>Πισθέταιρος</dt><dd>Μῆδος; ὦναξ Ἡράκλεις·εἶτα πῶς ἄνευ καμήλου Μῆδος ὤν εἰσέπτετο;</dd></dl>
<dl><dt><span id="index.xml-sp-id2687123"><!--anchor--></span>Ἐυελπίδης</dt><dd>ἕτερος αὖ λόφον κατειληφώς τις ὄρνις οὑτοσί.</dd></dl>
<dl><dt><span id="index.xml-sp-id2687134"><!--anchor--></span>Πισθέταιρος</dt><dd>τί τὸ τέρας τουτί ποτ᾽ ἐστίν; οὐ σὺ μόνος ἄρ᾽ ἦσθ᾽ ἔποψ,<span class="linenum">280</span>ἀλλὰ χοὖτος ἕτερος;</dd></dl>
<dl><dt><span id="index.xml-sp-id2687151"><!--anchor--></span>Ἔποψ</dt><dd>οὑτοσὶ μέν ἐστι Φιλοκλέουςἐξ ἔποπος, ἐγὼ δὲ τούτου πάππος, ὥσπερ εἰ λέγοιςἹππόνικος Καλλίου κἀξ Ἱππονίκου Καλλίας.</dd></dl>
<dl><dt><span id="index.xml-sp-id2687172"><!--anchor--></span>Πισθέταιρος</dt><dd>Καλλίας ἄρ᾽ οὗτος οὕρνις ἐστίν· ὡς πτερορρυεῖ.</dd></dl>
<dl><dt><span id="index.xml-sp-id2687183"><!--anchor--></span>Ἐυελπίδης</dt><dd><span class="linenum">285</span>ἅτε γὰρ ὢν γενναῖος ὑπό &lt;τε&gt; συκοφαντῶν τίλλεται,αἵ τε θήλειαι προσεκτίλλουσιν αὐτοῦ τὰ πτερά.</dd></dl>
<dl><dt><span id="index.xml-sp-id2687200"><!--anchor--></span>Πισθέταιρος</dt><dd>ὦ Πόσειδον ἕτερος αὖ τις βαπτὸς ὄρνις οὑτοσί.τίς ὀνομάξεταί ποθ᾽ οὗτος;</dd></dl>
<dl><dt><span id="index.xml-sp-id2687215"><!--anchor--></span>Ἔποψ</dt><dd>οὑτοσὶ κατωφαγᾶς.</dd></dl>
<dl><dt><span id="index.xml-sp-id2687227"><!--anchor--></span>Πισθέταιρος</dt><dd>ἔστι γὰρ κατωφαγᾶς τις ἄλλος ἢ Κλεώνυμος;</dd></dl>
<dl><dt><span id="index.xml-sp-id2687237"><!--anchor--></span>Ἐυελπίδης</dt><dd><span class="linenum">290</span>πω῀ς ἂν οὖν Κλεώνυμός γ᾽ ὢν οὐκ ἀπέβαλε τὸν  λόφον;</dd></dl>
<dl><dt><span id="index.xml-sp-id2687250"><!--anchor--></span>Πισθέταιρος</dt><dd>ἀλλὰ μέντοι τίς ποθ᾽ ἡ λόφωσις ἡ τῶν ὀρνέων;ἦ ᾽πὶ τὸν δίαυλον ἦλθον;</dd></dl>
<dl><dt><span id="index.xml-sp-id2687265"><!--anchor--></span>Ἔποψ</dt><dd>ὥσπερ οἱ Κᾶρες μὲν οὖνἐπὶ λόφων οἰκοῦσιν ὦγάθ᾽ ἀσφαλείας οὔνεκα.</dd></dl>
<dl><dt><span id="index.xml-sp-id2687281"><!--anchor--></span>Πισθέταιρος</dt><dd>ὦ Πόσειδον οὐχ ὁρᾷς ὅσον συνείλεκται κακὸν<span class="linenum">295</span>ὀρνέων;</dd></dl>
<dl><dt><span id="index.xml-sp-id2687298"><!--anchor--></span>Ἐυελπίδης</dt><dd>ὦναξ Ἄπολλον τοῦ νέφους. ἰοὺ ἰού,οὐδ᾽ ἰδεῖν ἔτ᾽ ἔσθ᾽ ὑπ᾽ αὐτῶν πετομένων τὴν εἴσοδον.</dd></dl>
<dl><dt><span id="index.xml-sp-id2687315"><!--anchor--></span>Ἔποψ</dt><dd>οὑτοσὶ πέρδιξ, ἐκεινοσί γε νὴ Δί᾽ ἀτταγᾶς,οὑτοσὶ δὲ πηνέλοψ, ἐκεινηὶ δέ γ᾽ ἀλκυών.</dd></dl>
<dl><dt><span id="index.xml-sp-id2687330"><!--anchor--></span>Πισθέταιρος</dt><dd>τίς γάρ ἐσθ᾽ οὕπισθεν αὐτῆς;</dd></dl>
<dl><dt><span id="index.xml-sp-id2687340"><!--anchor--></span>Ἔποψ</dt><dd>ὅστις ἐστί; κειρύλος.</dd></dl>
<dl><dt><span id="index.xml-sp-id2687352"><!--anchor--></span>Πισθέταιρος</dt><dd><span class="linenum">300</span>κειρύλος γάρ ἐστιν ὄρνις;</dd></dl>
<dl><dt><span id="index.xml-sp-id2687364"><!--anchor--></span>Ἔποψ</dt><dd>οὐ γάρ ἐστι Σποργίλος;χαὐτηί γε γλαῦξ.</dd></dl>
<dl><dt><span id="index.xml-sp-id2687379"><!--anchor--></span>Ἐυελπίδης</dt><dd>τί φῄς; τίς γλαῦκ᾽ Ἀθήναζ᾽ ἤγαγεν;</dd></dl>
<dl><dt><span id="index.xml-sp-id2687391"><!--anchor--></span>Ἔποψ</dt><dd>κίττα τρυγὼν κορυδὸς ἐλεᾶς ὑποθυμὶς περιστερὰνέρτος ἱέραξ φάττα κόκκυξ ἐρυθρόπους κεβλήπυριςπορφυρὶς κερχνῂς κολυμβὶς ἀμπελὶς φήην δρύοψ.</dd></dl>
<dl><dt><span id="index.xml-sp-id2687411"><!--anchor--></span>Πισθέταιρος</dt><dd><span class="linenum">305</span>ἰοὺ ἰοὺ τῶν ὀρνέων, ἰοὺ ἰοὺ τῶν κοψίχων·οἶα πιππίζουσι καὶ τρέχουσι διακεκραγότες.ἆρ᾽ ἀπειλοῦσίν γε νῷν; οἴμοι, κεχήνασίν γέ τοικαὶ βλέπουσιν ἐς σὲ κἀμέ.</dd></dl>
<dl><dt><span id="index.xml-sp-id2687438"><!--anchor--></span>Ἐυελπίδης</dt><dd>τοῦτο μὲν κἀμοὶ δοκεῖ.</dd></dl>
<dl><dt><span id="index.xml-sp-id2687457"><!--anchor--></span>Χορός</dt><dd><span class="linenum">310</span>ποποποποποποποποποποῖ ποῦ μ᾽ ἄρ᾽ ὃςἐκάλεσε; τίνα τόπον ἄρα ποτὲ νέμεται;</dd></dl>
<dl><dt><span id="index.xml-sp-id2687474"><!--anchor--></span>Ἔποψ</dt><dd>οὑτοσὶ πάλαι πάρειμι κοὐκ ἀποστατῶ φίλων.</dd></dl>
<dl><dt><span id="index.xml-sp-id2687484"><!--anchor--></span>Χορός</dt><dd>τί τί τί τί τί τί τί τί· τίνα λόγον ἄρα ποτὲ<span class="linenum">315</span>πρὸς ἐμὲ φίλον ἔχων;</dd></dl>
<dl><dt><span id="index.xml-sp-id2687501"><!--anchor--></span>Ἔποψ</dt><dd>κοινὸν ἀσφαλῆ δίκαιον ἡδὺν ὠφελήσιμον.ἄνδρε γὰρ λεπτὼ λογιστὰ δεῦρ᾽ ἀφῖχθον ὡς ἐμέ.</dd></dl>
<dl><dt><span id="index.xml-sp-id2687516"><!--anchor--></span>Χορός</dt><dd>ποῦ; πᾷ; πῶς φῄς;</dd></dl>
<dl><dt><span id="index.xml-sp-id2687525"><!--anchor--></span>Ἔποψ</dt><dd><span class="linenum">320</span>φήμ᾽ ἀπ᾽ ἀνθρώπων ἀφῖχθαι δεῦρο πρεσβύτα δύο·ἥκετον δ᾽ ἔχοντε πρέμνον πράγματος πελωρίου.</dd></dl>
<dl><dt><span id="index.xml-sp-id2687542"><!--anchor--></span>Χορός</dt><dd>ὦ μέγιστον ἐξαμαρτὼν ἐξ ὅτου ᾽τράφην ἐγώ,πῶς λέγεις;</dd></dl>
<dl><dt><span id="index.xml-sp-id2687556"><!--anchor--></span>Ἔποψ</dt><dd>μήπω φοβηθῇς τὸν λόγον.</dd></dl>
<dl><dt><span id="index.xml-sp-id2687568"><!--anchor--></span>Χορός</dt><dd>τί μ᾽ ἠργάσω;</dd></dl>
<dl><dt><span id="index.xml-sp-id2687580"><!--anchor--></span>Ἔποψ</dt><dd>ἄνδρ᾽ ἐδεξάμην ἐραστὰ τῆσδε τῆς ξυνουσίας.</dd></dl>
<dl><dt><span id="index.xml-sp-id2687590"><!--anchor--></span>Χορός</dt><dd><span class="linenum">325</span>καὶ δέδρακας τοῦτο τοὔργον;</dd></dl>
<dl><dt><span id="index.xml-sp-id2687602"><!--anchor--></span>Ἔποψ</dt><dd>καὶ δεδρακώς γ᾽ ἥδομαι.</dd></dl>
<dl><dt><span id="index.xml-sp-id2687614"><!--anchor--></span>Χορός</dt><dd>κἀστὸν ἤδη που παρ᾽ ἡμῖν;</dd></dl>
<dl><dt><span id="index.xml-sp-id2687623"><!--anchor--></span>Ἔποψ</dt><dd>εἰ παρ᾽ ὑμῖν εἴμ᾽ ἐγώ.</dd></dl></div>
  </body>
</html>
