<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> monody</title>
  </head>
  <body>
    <div class="chapter" id="id2729662"><h2 class="shouldIhide-monody"> monody</h2>
<dl><dt><span id="index.xml-sp-id2686727"><!--anchor--></span>Ἔποψ</dt><dd>ἐποποῖ ποποποποποποποῖ,ἰὼ ἰὼ ἰτὼ ἰτὼ ἰτὼ ἰτὼ,ἴτω τις ὧδε τῶν ἐμῶν ὁμοπτέρων·<span class="linenum">230</span>ὅσοι τ᾽ εὐσπόρους ἀγροίκων γύαςνέμεσθε, φῦλα μυρία κριθοτράγωνσπερμολόγων τε γένηταχὺ πετόμενα, μαλθακὴν ἱέντα γῆρυν·ὅσα τ᾽ ἐν ἄλοκι θαμὰ<span class="linenum">235</span>βῶλον ἀμφιτιττυβίζεθ᾽ ὧδε λεπτὸνἡδομένᾳ φωνᾷ·τιὸ τιὸ τιὸ τιὸ τιὸ τιὸ τιὸ τιό.ὅσα θ᾽ ὑμῶν κατὰ κήπους ἐπὶ κισσοῦκλάδεσι νομὸν ἔχει,<span class="linenum">240</span>τά τε κατ᾽ ὄρεα τά τε κοτινοτράγα τά τε κομαροφάγα,ἀνύσατε πετόμενα πρὸς ἐμὰν αὐδάν·τριοτὸ τριοτὸ τοτοβρίξ·οἵ θ᾽ ἑλείας παρ᾽ αὐλῶνας ὀξυστόμους<span class="linenum">245</span>ἐμπίδας κάπτεθ᾽, ὅσα τ᾽ εὐδρόσους γῆς τόπουςἔχετε λειμῶνά τ᾽ ἐρόεντα Μαραθῶνος, ὄρνιςπτερυγοποίκιλός τ᾽ ἀτταγᾶς ἀτταγᾶς.<span class="linenum">250</span>ὧν τ᾽ ἐπὶ πόντιον οἶδμα θαλάσσηςφῦλα μετ᾽ ἀλκυόνεσσι ποτῆται,δεῦρ᾽ ἴτε πευσόμενοι τὰ νεώτερα,πάντα γὰρ ἐνθάδε φῦλ᾽ ἀθροΐζομενοἰωνῶν ταναοδείρων.<span class="linenum">255</span>ἥκει γὰρ τις δριμὺς πρέσβυςκαινὸς γνώμηνκαινῶν τ᾽ ἔργων ἐγχειρητής.ἀλλ᾽ ἴτ᾽ ἐς λόγους ἅπαντα,δεῦρο δεῦρο δεῦρο δεῦρο.</dd></dl>
<dl><dt><span id="index.xml-sp-id2686873"><!--anchor--></span>Χορὸς</dt><dd><span class="linenum">260</span>τοροτοροτοροτοροτίξ.κικκαβαῦ κικκαβαῦ.τοροτοροτοροτορολιλιλίξ.</dd></dl>
<dl><dt><span id="index.xml-sp-id2686900"><!--anchor--></span>Πισθέταιρος</dt><dd>ὁρᾷς τιν᾽ ὄρνιν;</dd></dl>
<dl><dt><span id="index.xml-sp-id2686909"><!--anchor--></span>Ἐυελπίδης</dt><dd>μὰ τὸν Ἀπόλλω ᾽γὼ μὲν οὔ·καίτοι κέχηνά γ᾽ ἐς τὸν οὐρανὸν βλέπων.</dd></dl>
<dl><dt><span id="index.xml-sp-id2686926"><!--anchor--></span>Πισθέταιρος</dt><dd><span class="linenum">265</span>ἄλλως ἄρ᾽ οὕποψ, ὡς ἔοικ᾽, ἐς τὴν λόχμηνἐσβὰς ἐπῷζε χαραδριὸν μιμούμενος.</dd></dl></div>
  </body>
</html>
