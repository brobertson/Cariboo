<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Agon</title>
  </head>
  <body>
    <div class="chapter" id="id2738486"><h2 class="shouldIhide-Agon"> Agon</h2>
<div class="chapter" id="id2738499"><h3 class="shouldIhide-strophe"> strophe</h3>
<dl><dt><span id="index.xml-sp-id2688851"><!--anchor--></span>Χορός</dt><dd>δολερὸν μὲν ἀεὶ κατὰ πάντα δὴ τρόπονπέφυκεν ἄνθρωπος· σὺ δ᾽ ὅμως λέγε μοι.τάχα γὰρ τύχοις ἂνχρηστὸν ἐξειπὼν ὅ τι μοι παρορᾷς, ἢ<span class="linenum">455</span>δύναμίν τινα μείζωπαραλειπομένην ὑπ᾽ ἐμῆς φρενὸς ἀξυνέτου·σὺ δὲ τοῦθ᾽ οὑρᾷς λέγ᾽ ἐς κοινόν.ὃ γὰρ ἂν σὺ τύχῃς μοιἀγαθὸν πορίσας, τοῦτο κοινὸν ἔσται.</dd></dl></div>
<div class="chapter" id="id2738610"><h3 class="shouldIhide-katakeleusmos"> katakeleusmos</h3>
<dl><dt><span id="index.xml-sp-id2688914"><!--anchor--></span>Χορός</dt><dd><span class="linenum">460</span>ἀλλ᾽ ἐφ᾽ ὅτῳπερ πράγματι τὴν σὴν ἥκεις γνώμην  ἀναπείσας,λέγε θαρρήσας· ὡς τὰς σπονδὰς οὐ μὴ πρότεροι παραβῶμεν.</dd></dl></div>
<div class="chapter" id="id2738664"><h3 class="shouldIhide-epirrheme"> epirrheme</h3>
<dl><dt><span id="index.xml-sp-id2688947"><!--anchor--></span>Πισθέταιρος</dt><dd>καὶ μὴν ὀργῶ νὴ τὸν Δία καὶ προπεφύραται λόγος εἷς μοι,ὃν διαμάττειν οὐ κωλύει· φέρε παῖ στέφανον· καταχεῖσθαικατὰ χειρὸς ὕδωρ φερέτω ταχύ τις.</dd></dl>
<dl><dt><span id="index.xml-sp-id2688967"><!--anchor--></span>Ἐυελπίδης</dt><dd>δειπνήσειν μέλλομεν; ἢ τί;</dd></dl>
<dl><dt><span id="index.xml-sp-id2688977"><!--anchor--></span>Πισθέταιρος</dt><dd><span class="linenum">465</span>μὰ Δί᾽ ἀλλὰ λέγειν ζητῶ τι πάλαι μέγα καὶ λαρινὸν ἔπος  τι,ὅ το τὴν τούτων θραύσει ψυχήν· οὕτως ὑμῶν ὑπεραλγῶ,οἵτινες ὄντες πρότερον βασιλῆς —</dd></dl>
<dl><dt><span id="index.xml-sp-id2688999"><!--anchor--></span>Χορός</dt><dd>ἡμεῖς βασιλῆς; τίνος;</dd></dl>
<dl><dt><span id="index.xml-sp-id2689009"><!--anchor--></span>Πισθέταιρος</dt><dd>ὑμεῖςπάντων ὁπόσ᾽ ἔστιν, ἐμοῦ πρῶτον, τουδί, καὶ τοῦ Διὸς αὐτοῦ,ἀρχαιότεροι πρότεροί τε Κρόνου καὶ Τιτάνων ἐγένεσθε,καὶ γῆς.</dd></dl>
<dl><dt><span id="index.xml-sp-id2689034"><!--anchor--></span>Χορός</dt><dd>καὶ γῆς;</dd></dl>
<dl><dt><span id="index.xml-sp-id2689044"><!--anchor--></span>Πισθέταιρος</dt><dd>νὴ τὸν Ἀπόλλω.</dd></dl>
<dl><dt><span id="index.xml-sp-id2689055"><!--anchor--></span>Χορός</dt><dd><span class="linenum">470</span>τουτὶ μὰ Δί᾽ οὐκ ἐπεπύσμην.</dd></dl>
<dl><dt><span id="index.xml-sp-id2689065"><!--anchor--></span>Πισθέταιρος</dt><dd>ἀμαθὴς γὰρ ἔφυς κοὐ πολυπράγμων, οὐδ᾽ Αἴσωπον πεπάτηκας,ὃς ἔφασκε λέγων κορυδὸν πάντων πρώτην ὄρνιθα γενέσθαι,προτέραν τῆς γῆς, κἄπειτα νόσῳ τὸν πατέρ᾽ αὐτῆς  ἀποθνῄσκειν·γῆν δ᾽ οὐκ εἶναι, τὸν δὲ προκεῖσθαι πεμπταῖον· τὴν δ᾽ ἀποροῦσαν<span class="linenum">475</span>ὑπ᾽ ἀμηχανίας τὸν πατέρ᾽ αὑτῆς ἐν τῇ κεφαλῇ  κατορύξαι.</dd></dl>
<dl><dt><span id="index.xml-sp-id2689098"><!--anchor--></span>Ἐυελπίδης</dt><dd>ὁ πατὴρ ἄρα τῆς κορυδοῦ νυνὶ κεῖται τεθνεὼς Κεφαλῆσιν.</dd></dl>
<dl><dt><span id="index.xml-sp-id2689108"><!--anchor--></span>Πισθέταιρος</dt><dd>οὔκουν δῆτ᾽ εἰ πρότεροι μὲν γῆς πρότεροι δὲ θεῶν ἐγένοντο,ὡς πρεσβυτάτων αὐτῶν ὄντῶν ὀρθῶς ἐσθ᾽ ἡ βασιλεία;</dd></dl>
<dl><dt><span id="index.xml-sp-id2689123"><!--anchor--></span>Ἐυελπίδης</dt><dd>νὴ τὸν Ἀπόλλω· πάνυ τοίνυν χρὴ ῥύγχος βόσκειν σε τὸ  λοιπόν·<span class="linenum">480</span>οὐκ ἀποδώσει ταχέως ὁ Ζεὺς τὸ σκῆπτρον τῷ δρυκολάπτῃ.</dd></dl>
<dl><dt><span id="index.xml-sp-id2689140"><!--anchor--></span>Πισθέταιρος</dt><dd>ὡς δ᾽ οὐχὶ θεοὶ τοίνυν ἦρχον τῶν ἀνθρώπων τὸ παλαιόν,ἀλλ᾽ ὄρνιθες, κἀβασίλευον, πόλλ᾽ ἐστὶ τεκμήρια τούτων.αὐτίκα δ᾽ ὑμῖν πρῶτ᾽ ἐπιδείξω τὸν ἀλεκτρυόν᾽, ὡς ἐτυράννειἦρχέ τε Περσῶν πρῶτον πάντων Δαρείου καὶ Μεγαβάζου,<span class="linenum">485</span>ὥστε καλεῖται Περσικὸς ὄρνις ἀπὸ τῆς ἀρχῆς ἔτ᾽ ἐκείνης.</dd></dl>
<dl><dt><span id="index.xml-sp-id2689173"><!--anchor--></span>Ἐυελπίδης</dt><dd>διὰ ταῦτ᾽ ἄρ᾽ ἔχων καὶ νῦν ὥσπερ βασιλεὺς ὁ μέγας  διαβάσκειἐπὶ τῆς κεφαλῆς τὴν κυρβασίαν τῶν ὀρνίθων μόνος ὀρθήν.</dd></dl>
<dl><dt><span id="index.xml-sp-id2689188"><!--anchor--></span>Πισθέταιρος</dt><dd>οὕτω δ᾽ ἴσχυσέ τε καὶ μέγας ἦν τότε καὶ πολύς, ὥστ᾽ ἔτι καὶ  νῦνὑπὸ τῆς ῥώμης τῆς τότ᾽ ἐκείνης, ὁπόταν μόνον ὄρθριον  ᾁσῃ,<span class="linenum">490</span>ἀναπηδῶσιν πάντες ἐπ᾽ ἔργον χαλκῆς κεραμῆς  σκυλοδέψαισκυτῆς βαλανῆς ἀλφιταμοιβοὶ τορνευτολυρασπιδοπηγοί·οἱ δὲ βαδίζουσ᾽ ὑποδησάμενοι νύκτωρ.</dd></dl>
<dl><dt><span id="index.xml-sp-id2689220"><!--anchor--></span>Ἐυελπίδης</dt><dd>ἐμὲ τοῦτό γ᾽ ἐρώτα.χλαῖναν γὰρ ἀπώλεσ᾽ ὁ μοχθηρὸς Φρυγίων ἐρίων διὰ τοῦτον.ἐς δεκάτην γάρ ποτε παιδαρίου κληθεὶς ὑπέπινον ἐν ἄστει,<span class="linenum">495</span>κἄρτι καθηῦδον, καὶ πρὶν δειπνεῖν τοὺς ἄλλους οὗτος  ἄρ᾽ ᾖσεν·κἀγὼ νομίσας ὄρθρον ἐχώρουν Ἀλιμουντάδε, κἄρτι προκύπτωἔξω τείχους καὶ λωποδύτης παίει ῥοπάλῳ με τὸ νῶτον·κἀγὼ πίπτω μέλλω τε βοᾶν, ὁ δ᾽ ἀπέβλισε θοἰμάτιόν μου.</dd></dl>
<dl><dt><span id="index.xml-sp-id2689271"><!--anchor--></span>Πισθέταιρος</dt><dd>ἰκτῖνος δ᾽ οὖν τῶν Ἑλλήνων ἦρχεν τότε κἀβασίλευεν.</dd></dl>
<dl><dt><span id="index.xml-sp-id2689281"><!--anchor--></span>Χορός</dt><dd><span class="linenum">500</span>τῶν Ἑλλήνων;</dd></dl>
<dl><dt><span id="index.xml-sp-id2689291"><!--anchor--></span>Πισθέταιρος</dt><dd>καὶ κατέδειξέν γ᾽ οὗτος πρῶτος βασιλεύωνπροκυλινδεῖσθαι τοῖς ἰκτίνοις.</dd></dl>
<dl><dt><span id="index.xml-sp-id2689307"><!--anchor--></span>Ἐυελπίδης</dt><dd>νὴ τὸν Διόνυσον, ἐγὼ γοῦνἐκυλινδούμην ἰκτῖνον ἰδών· κᾆθ᾽ ὕπτιος ὢν ἀναχάσκωνὀβολὸν κατεβρόχθισα· κᾆτα κενὸν τὸν θύλακον οἴκαδ᾽  ἀφεῖλκον.</dd></dl>
<dl><dt><span id="index.xml-sp-id2689328"><!--anchor--></span>Πισθέταιρος</dt><dd>Αἰγύπτου δ᾽ αὖ καὶ Φοινίκης πάσης κόκκυξ βασιλεὺς ἦν·<span class="linenum">505</span>χὠπόθ᾽ ὁ κόκκυξ εἴποι ‘κόκκυ,’ τότ᾽ ἂν οἱ Φοίνικες  ἅπαντεςτοὺς πυροὺς ἂν καὶ τὰς κριθὰς ἐν τοῖς πεδίοις ἐθέριζον.</dd></dl>
<dl><dt><span id="index.xml-sp-id2689351"><!--anchor--></span>Ἐυελπίδης</dt><dd>τοῦτ᾽ ἄρ᾽ ἐκεῖν᾽ ἦν τοὔπος ἀληθῶς· ‘κόκκυψωλοὶ  πεδίονδε.’</dd></dl>
<dl><dt><span id="index.xml-sp-id2689361"><!--anchor--></span>Πισθέταιρος</dt><dd>ἦρχον δ᾽ οὕτω σφόδρα τὴν ἀρχήν, ὥστ᾽ εἴ τις καὶ  βασιλεύοιἐν ταῖς πόλεσιν τῶν Ἑλλήνων Ἀγαμέμνων ἢ Μενέλαος,<span class="linenum">510</span>ἐπὶ τῶν σκήπτρων ἐκάθητ᾽ ὄρνις μετέχων ὅ τι δωροδοκοίη.</dd></dl>
<dl><dt><span id="index.xml-sp-id2689383"><!--anchor--></span>Ἐυελπίδης</dt><dd>τουτὶ τοίνυν οὐκ ᾔδη ᾽γώ· καὶ δῆτά μ᾽ ἐλάμβανε θαῦμα,ὁπότ᾽ ἐξέλθοι Πρίαμός τις ἔχων ὄρνιν ἐν τοῖσι τραγῳδοῖς,ὁ δ᾽ ἄρ᾽ εἱστήκει τὸν Λυσικράτη τηρῶν ὅ τι δωροδοκοίη.</dd></dl>
<dl><dt><span id="index.xml-sp-id2689403"><!--anchor--></span>Πισθέταιρος</dt><dd>ὃ δὲ δεινότατόν γ᾽ ἐστὶν ἁπάντων, ὁ Ζεὺς γὰρ ὁ νῦν  βασιλεύων<span class="linenum">515</span>αἰετὸν ὄρνιν ἕστηκεν ἔχων ἐπὶ τῆς κεφαλῆς βασιλεὺς ὤν,ἡ δ᾽ αὖ θυγάτηρ γλαῦχ᾽, ὁ δ᾽ Ἀπόλλων ὥσπερ θεράπων ἱέρακα.</dd></dl>
<dl><dt><span id="index.xml-sp-id2689425"><!--anchor--></span>Ἐυελπίδης</dt><dd>νὴ τὴν Δήμητρ᾽ εὖ ταῦτα λέγεις. τίνος οὕνεκα ταῦτ᾽ ἄρ᾽  ἔχουσιν;</dd></dl>
<dl><dt><span id="index.xml-sp-id2689435"><!--anchor--></span>Πισθέταιρος</dt><dd>ἵν᾽ ὅταν θύων τις ἔπειτ᾽ αὐτοῖς ἐς τὴν χεῖρ᾽, ὡς νόμος  ἐστίν,τὰ σπλάγχνα διδῷ, τοῦ Διὸς αὐτοὶ πρότεροι τὰ σπλάγχνα λάβωσιν.<span class="linenum">520</span>ὤμνυ τ᾽ οὐδεὶς τότ᾽ &lt;ἂν&gt; ἀνθρώπων θεόν, ἀλλ᾽  ὄρνιθας ἅπαντες·Λάμπων δ᾽ ὄμνυσ᾽ ἔτι καὶ νυνὶ τὸν χῆν᾽, ὅταν ἐξαπατᾷ τι.οὕτως ὑμᾶς πάντες πρότερον μεγάλους ἁγίους τ᾽ ἐνόμιζον,</dd></dl></div>
<div class="chapter" id="id2739597"><h3 class="shouldIhide-pnigos"> pnigos</h3>
<dl><dt><span id="index.xml-sp-id2689489"><!--anchor--></span>Πισθέταιρος</dt><dd>νῦν δ᾽ ἀνδράποδ᾽ ἠλιθίους Μανᾶς·ὥσπερ δ᾽ ἤδη τοὺς μαινομένους<span class="linenum">525</span>βάλλουσ᾽ ὑμᾶς, κἀν τοῖς ἱεροῖςπᾶς τις ἐφ᾽ ὑμῖν ὀρνιθευτὴςἵστησι βρόχους παγίδας ῥάβδουςἕρκη νεφέλας δίκτυα πηκτάς·εἶτα λαβόντες πωλοῦσ᾽ ἁθρόους·<span class="linenum">530</span>οἱ δ᾽ ὠνοῦνται βλιμάζοντες·κοὐδ᾽ οὖν, εἴπερ ταῦτα δοκεῖ δρᾶν,ὀπτησάμενοι παρέθενθ᾽ ὑμᾶς,ἀλλ᾽ ἐπικνῶσιν τυρὸν ἔλαιονσίλφιον ὄξος καὶ τρίψαντες<span class="linenum">535</span>κατάχυσμ᾽ ἕτερον γλυκὺ καὶ λιπαρόν,κἄπειτα κατεσκέδασαν θερμὸντοῦτο καθ᾽ ὑμῶναὐτῶν ὥσπερ κενεβρείων.</dd></dl></div>
<div class="chapter" id="id2739769"><h3 class="shouldIhide-antistrophe"> antistrophe</h3>
<dl><dt><span id="index.xml-sp-id2689585"><!--anchor--></span>Χορός</dt><dd>πολὺ δὴ πολὺ δὴ χαλεπωτάτους λόγους<span class="linenum">540</span>ἤνεγκας ἄνθρωφ᾽. ὡς ἐδάκρυσά γ᾽ ἐμῶνπατέρων κάκην, οἳτάσδε τὰς τιμὰς προγόνων παραδόντωνἐπ᾽ ἐμοῦ κατέλυσαν.σὺ δέ μοι κατὰ δαίμονα καί &lt;τινα&gt; συντυχίαν<span class="linenum">545</span>ἀγαθὴν ἥκεις ἐμοὶ σωτήρ.ἀναθεὶς γὰρ ἐγώ σοιτὰ νεοττία κἀμαυτὸν οἰκήσω.</dd></dl></div>
<div class="chapter" id="id2739947"><h3 class="shouldIhide-antikatakeleusmos"> antikatakeleusmos</h3>
<dl><dt><span id="index.xml-sp-id2689650"><!--anchor--></span>Χορός</dt><dd>ἀλλ᾽ ὅ τι χρὴ δρᾶν, σὺ δίδασκε παρών· ὡς ζῆν οὐκ  ἄξιον ἡμῖν,εἰ μὴ κομιούμεθα παντὶ τρόπῳ τὴν ἡμετέραν βασιλείαν.</dd></dl></div>
<div class="chapter" id="id2739999"><h3 class="shouldIhide-antepirrheme"> antepirrheme</h3>
<dl><dt><span id="index.xml-sp-id2689682"><!--anchor--></span>Πισθέταιρος</dt><dd><span class="linenum">550</span>καὶ δὴ τοίνυν πρῶτα διδάσκω μίαν ὀρνίθων πόλιν εἶναι,κἄπειτα τὸν ἀέρα πάντα κύκλῳ καὶ πᾶν τουτὶ τὸ μεταξὺπεριτειχίζειν μεγάλαις πλίνθοις ὀπταῖς ὥσπερ Βαβυλῶνα.</dd></dl>
<dl><dt><span id="index.xml-sp-id2689704"><!--anchor--></span>Ἔποψ</dt><dd>ὦ Κεβριόνη καὶ Πορφυρίων ὡς σμερδαλέον τὸ πόλισμα.</dd></dl>
<dl><dt><span id="index.xml-sp-id2689713"><!--anchor--></span>Πισθέταιρος</dt><dd>κἄπειτ᾽ ἢν τοῦτ᾽ ἐπανεστήκῃ, τὴν ἀρχὴν τὸν Δί᾽ ἀπαιτεῖν·<span class="linenum">555</span>κἂν μὲν μὴ φῇ μηδ᾽ ἐθελήσῃ μηδ᾽ εὐθὺς γνωσιμαχήσῃ,ἱερὸν πόλεμον πρωὐδᾶν αὐτῷ, καὶ τοῖσι θεοῖσιν ἀπειπεῖνδιὰ τῆς χώρας τῆς ὑμετέρας ἐστυκόσι μὴ  διαφοιτᾶν,ὥσπερ πρότερον μοιχεύσοντες τὰς Ἀλκμήνας κατέβαινονκαὶ τὰς Ἀλόπας καὶ τὰς Σεμέλας· ἤνπερ δ᾽ ἐπίωσ᾽, ἐπιβάλλειν<span class="linenum">560</span>σφραγῖδ᾽ αὐτοῖς ἐπὶ τὴν ψωλήν, ἵνα μὴ βινῶσ᾽ ἔτ᾽  ἐκείνας.τοῖς δ᾽ ἀνθρώποις ὄρνιν ἕτερον πέμψαι κήρυκα κελεύω,ὡς ὀρνίθων βασιλευόντων θύειν ὄρνισι τὸ λοιπόν,κἄπειτα θεοῖς ὕστερον αὖθις· προσνείμασθαι δὲ πρεπόντωςτοῖσι θεοῖσιν τῶν ὀρνίθων ὃς ἂν ἁρμόττῃ καθ᾽ ἕκαστον·<span class="linenum">565</span>ἢν Ἀφροδίτῃ θύῃ, πυροὺς ὄρνιθι φαληρίδι θύειν·ἢν δὲ Ποσειδῶνί τις οἶν θύῃ, νήττῃ πυροὺς καθαγίζειν·ἢν δ᾽ Ἡρακλέει θύῃ τι, λάρῳ ναστοὺς θύειν μελιτοῦντας·κἂν Διὶ θύῃ βασιλεῖ κριόν, βασιλεύς ἐστ᾽ ὀρχίλος ὄρνις,ᾧ προτέρῳ δεῖ τοῦ Διὸς αὐτοῦ σέρφον ἐνόρχην σφαγιάζειν.</dd></dl>
<dl><dt><span id="index.xml-sp-id2689806"><!--anchor--></span>Ἐυελπίδης</dt><dd><span class="linenum">570</span>ἥσθην σέρφῳ σφαγιαζομένῳ. βροντάτω νῦν ὁ μέγας  Ζάν.</dd></dl>
<dl><dt><span id="index.xml-sp-id2689817"><!--anchor--></span>Χορός</dt><dd>καὶ πῶς ἡμᾶς νομιοῦσι θεοὺς ἄνθρωποι κοὐχὶ κολοιούς,οἳ πετόμεσθα πτέρυγάς τ᾽ ἔχομεν;</dd></dl>
<dl><dt><span id="index.xml-sp-id2689831"><!--anchor--></span>Πισθέταιρος</dt><dd>ληρεῖς· καὶ νὴ Δί᾽ ὅ γ᾽ Ἑρμῆςπέτεται θεὸς ὢν πτέρυγάς τε φορεῖ, κἄλλοι γε θεοὶ πάνυ πολλοί.αὐτίκα Νίκη πέτεται πτερύγοιν χρυσαῖν καὶ νὴ Δί᾽ Ἔρως γε·<span class="linenum">575</span>Ἥρην δέ γ᾽ Ὅμηρος ἔφασκ᾽ ἰκέλην εἶναι τρήρωνι  πελείῃ.</dd></dl>
<dl><dt><span id="index.xml-sp-id2689860"><!--anchor--></span>Ἐυελπίδης</dt><dd>ὁ Ζεὺς δ᾽ ἡμῖν οὐ βροντήσας πέμψει πτερόεντα κεραυνόν;</dd></dl>
<dl><dt><span id="index.xml-sp-id2689870"><!--anchor--></span>Πισθέταιρος</dt><dd>ἢν δ᾽ οὖν ὑμᾶς μὲν ὑπ᾽ ἀγνοίας εἶναι νομίσωσι τὸ μηδέν,τούτους δὲ θεοὺς τοὺς ἐν Ὀλύμπῳ τότε χρὴ στρούθων νέφος  ἀρθὲνκαὶ σπερμολόγων ἐκ τῶν ἀγρῶν τὸ σπέρμ᾽ αὐτῶν ἀνακάψαι·<span class="linenum">580</span>κἄπειτ᾽ αὐτοῖς ἡ Δημήτηρ πυροὺς πεινῶσι  μετρείτω.</dd></dl>
<dl><dt><span id="index.xml-sp-id2689897"><!--anchor--></span>Ἐυελπίδης</dt><dd>οὐκ ἐθελήσει μὰ Δί᾽, ἀλλ᾽ ὄψει προφάσεις αὐτὴν παρέχουσαν.</dd></dl>
<dl><dt><span id="index.xml-sp-id2689907"><!--anchor--></span>Πισθέταιρος</dt><dd>οἱ δ᾽ αὖ κόρακες τῶν ζευγαρίων, οἷσιν τὴν γῆν καταροῦσιν,καὶ τῶν προβάτων τοὺς ὀφθαλμοὺς ἐκκοψάντων ἐπὶ πείρᾳ·εἶθ᾽ ὅ γ᾽ Ἀπόλλων ἰατρός &lt;γ᾽&gt; ὢν ἰάσθω· μισθοφορεῖ δέ.</dd></dl>
<dl><dt><span id="index.xml-sp-id2689931"><!--anchor--></span>Ἐυελπίδης</dt><dd><span class="linenum">585</span>μὴ πρίν γ᾽ ἂν ἐγὼ τὼ βοιδαρίω τὠμὼ πρώτιστ᾽  ἀποδῶμαι.</dd></dl>
<dl><dt><span id="index.xml-sp-id2689943"><!--anchor--></span>Πισθέταιρος</dt><dd>ἢν δ᾽ ἡγῶνται σὲ θεὸν σὲ βίον σὲ δὲ γῆν σὲ Κρόνον σὲ  Ποσειδῶ,ἀγάθ᾽ αὐτοῖσιν πάντα παρέσται.</dd></dl>
<dl><dt><span id="index.xml-sp-id2689957"><!--anchor--></span>Ἔποψ</dt><dd>λέγε δή μοι τῶν ἀγαθῶν ἕν.</dd></dl>
<dl><dt><span id="index.xml-sp-id2689968"><!--anchor--></span>Πισθέταιρος</dt><dd>πρῶτα μὲν αὐτῶν τὰς οἰνάνθας οἱ πάρνοπες οὐ κατέδονται,ἀλλὰ γλαυκῶν λόχος εἷς αὐτοὺς καὶ κερχνῄδων ἐπιτρίψει.<span class="linenum">590</span>εἶθ᾽ οἱ κνῖπες καὶ ψῆνες ἀεὶ τὰς συκᾶς οὐ  κατέδονται,ἀλλ᾽ ἀναλέξει πάντας καθαρῶς αὐτοὺς ἀγέλη μία κιχλῶν.</dd></dl>
<dl><dt><span id="index.xml-sp-id2690002"><!--anchor--></span>Ἔποψ</dt><dd>πλουτεῖν δὲ πόθεν δώσομεν αὐτοῖς; καὶ γὰρ τούτου σφόδρ᾽  ἐρῶσιν.</dd></dl>
<dl><dt><span id="index.xml-sp-id2690012"><!--anchor--></span>Πισθέταιρος</dt><dd>τὰ μέταλλ᾽ αὐτοῖς μαντευομένοις οὗτοι δώσουσι τὰ χρηστά,τάς τ᾽ ἐμπορίας τὰς κερδαλέας πρὸς τὸν μάντιν κατεροῦσιν,<span class="linenum">595</span>ὥστ᾽ ἀπολεῖται τῶν ναυκλήρων οὐδείς.</dd></dl>
<dl><dt><span id="index.xml-sp-id2690034"><!--anchor--></span>Ἔποψ</dt><dd>πῶς οὐκ ἀπολεῖται;</dd></dl>
<dl><dt><span id="index.xml-sp-id2690045"><!--anchor--></span>Πισθέταιρος</dt><dd>προερεῖ τις ἀεὶ τῶν ὀρνίθων μαντευομένῳ περὶ τοῦ πλοῦ·‘νυνὶ μὴ πλεῖ, χειμὼν ἔσται·’ ‘νυνὶ πλεῖ, κέρδος  ἐπέσται.’</dd></dl>
<dl><dt><span id="index.xml-sp-id2690060"><!--anchor--></span>Ἐυελπίδης</dt><dd>γαῦλον κτῶμαι καὶ ναυκληρῶ, κοὐκ ἂν μείναιμι παρ᾽ ὑμῖν.</dd></dl>
<dl><dt><span id="index.xml-sp-id2690070"><!--anchor--></span>Πισθέταιρος</dt><dd>τοὺς θησαυρούς τ᾽ αὐτοῖς δείξουσ᾽ οὓς οἱ πρότεροι κατέθεντο<span class="linenum">600</span>τῶν ἀργυρίων· οὗτοι γὰρ ἴσασι· λέγουσι δέ τοι τάδε  πάντες,‘οὐδεὶς οἶδεν τὸν θησαυρὸν τὸν ἐμὸν πλὴν εἴ τις ἄρ᾽  ὄρνις.’</dd></dl>
<dl><dt><span id="index.xml-sp-id2690092"><!--anchor--></span>Ἐυελπίδης</dt><dd>πωλῶ γαῦλον, κτῶμαι σμινύην, καὶ τὰς ὑδρίας ἀνορύττω.</dd></dl>
<dl><dt><span id="index.xml-sp-id2690102"><!--anchor--></span>Ἔποψ</dt><dd>πῶς δ᾽ ὑγιείαν δώσουσ᾽ αὐτοῖς, οὖσαν παρὰ τοῖσι θεοῖσιν;</dd></dl>
<dl><dt><span id="index.xml-sp-id2690112"><!--anchor--></span>Πισθέταιρος</dt><dd>ἢν εὖ πράττωσ᾽, οὐχ ὑγιεία μεγάλη τοῦτ᾽ ἐστί; σάφ᾽  ἴσθι,<span class="linenum">605</span>ὡς ἄνθρωπός γε κακῶς πράττων ἀτεχνῶς οὐδεὶς ὑγιαίνει.</dd></dl>
<dl><dt><span id="index.xml-sp-id2690129"><!--anchor--></span>Ἔποψ</dt><dd>πῶς δ᾽ ἐς γῆράς ποτ᾽ ἀφίξονται; καὶ γὰρ τοῦτ᾽ ἔστ᾽ ἐν  Ὀλύμπῳ·ἢ παιδάρι᾽ ὄντ᾽ ἀποθνῄσκειν δεῖ;</dd></dl>
<dl><dt><span id="index.xml-sp-id2690143"><!--anchor--></span>Πισθέταιρος</dt><dd>μὰ Δί᾽ ἀλλὰ τριακόσι᾽ αὐτοῖςἔτι προσθήσουσ᾽ ὄρνιθες ἔτη.</dd></dl>
<dl><dt><span id="index.xml-sp-id2690159"><!--anchor--></span>Ἔποψ</dt><dd>παρὰ τοῦ;</dd></dl>
<dl><dt><span id="index.xml-sp-id2690169"><!--anchor--></span>Πισθέταιρος</dt><dd>παρ᾽ ὅτου; παρ᾽ ἑαυτῶν.οὐκ οἶσθ᾽ ὅτι πέντ᾽ ἀνδρῶν γενεὰς ζώει λακέρυζα κορώνη;</dd></dl>
<dl><dt><span id="index.xml-sp-id2690185"><!--anchor--></span>Ἐυελπίδης</dt><dd><span class="linenum">610</span>αἰβοῖ πολλῷ κρείττους οὗτοι τοῦ Διὸς ἡμῖν βασιλεύειν.</dd></dl></div>
<div class="chapter" id="id2740918"><h3 class="shouldIhide-pnigos"> pnigos</h3>
<dl><dt><span id="index.xml-sp-id2690214"><!--anchor--></span>Πισθέταιρος</dt><dd>οὐ γὰρ πολλῷ;πρῶτον μέν &lt;γ᾽&gt; οὐχὶ νεὼς ἡμᾶςοἰκοδομεῖν δεῖ λιθίνους αὐτοῖς,οὐδὲ θυρῶσαι χρυσαῖσι θύραις,<span class="linenum">615</span>ἀλλ᾽ ὑπὸ θάμνοις καὶ πρινιδίοιςοἰκήσουσιν. τοῖς δ᾽ αὖ σεμνοῖςτῶν ὀρνίθων δένδρον ἐλάαςὁ νεὼς ἔσται· κοὐκ ἐς Δελφοὺςοὐδ᾽ εἰς Ἄμμων᾽ ἐλθόντες ἐκεῖ<span class="linenum">620</span>θύσομεν, ἀλλ᾽ ἐν ταῖσιν κομάροιςκαὶ τοῖς κοτίνοις στάντες ἔχοντεςκριθὰς πυροὺς εὐξόμεθ᾽ αὐτοῖςἀνατείνοντες τὼ χεῖρ᾽ ἀγαθῶνδιδόναι τι μέρος· καὶ ταῦθ᾽ ἡμῖν<span class="linenum">625</span>παραχρῆμ᾽ ἔσταιπυροὺς ὀλίγους προβαλοῦσιν.</dd></dl></div></div>
  </body>
</html>
