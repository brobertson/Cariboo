<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Episode</title>
  </head>
  <body>
    <div class="chapter" id="id2741297"><h2 class="shouldIhide-Episode"> Episode</h2>
<dl><dt><span id="index.xml-sp-id2690438"><!--anchor--></span>Ἔποψ</dt><dd>καὶ μὴν μὰ τὸν Δί᾽ οὐχὶ νυστάζειν ἔτι<span class="linenum">640</span>ὥρα ᾽στὶν ἡμῖν οὐδὲ μελλονικιᾶν,ἀλλ᾽ ὡς τάχιστα δεῖ τι δρᾶν· πρῶτον δέ γεεἰσέλθετ᾽ ἐς νεοττιάν γε τὴν ἐμὴνκαὶ τἀμὰ κάρφη καὶ τὰ παρόντα φρύγανα,καὶ τοὔνομ᾽ ἡμῖν φράσατον.</dd></dl>
<dl><dt><span id="index.xml-sp-id2690472"><!--anchor--></span>Πισθέταιρος</dt><dd>ἀλλὰ ῥᾴδιον.ἐμοὶ μὲν ὄνομα Πισθέταιρος, τῳδεδὶ<span class="linenum">645</span>Εὐελπίδης Κριῶθεν.</dd></dl>
<dl><dt><span id="index.xml-sp-id2690494"><!--anchor--></span>Ἔποψ</dt><dd>ἀλλὰ χαίρετονἄμφω.</dd></dl>
<dl><dt><span id="index.xml-sp-id2690509"><!--anchor--></span>Πισθέταιρος</dt><dd>δεχόμεθα.</dd></dl>
<dl><dt><span id="index.xml-sp-id2690521"><!--anchor--></span>Ἔποψ</dt><dd>δεῦρο τοίνυν εἴσιτον.</dd></dl>
<dl><dt><span id="index.xml-sp-id2690532"><!--anchor--></span>Πισθέταιρος</dt><dd>ἴωμεν· εἰσηγοῦ σὺ λαβὼν ἡμᾶς.</dd></dl>
<dl><dt><span id="index.xml-sp-id2690543"><!--anchor--></span>Ἔποψ</dt><dd>ἴθι.</dd></dl>
<dl><dt><span id="index.xml-sp-id2690554"><!--anchor--></span>Πισθέταιρος</dt><dd>ἀτὰρ τὸ δεῖνα, δεῦρ᾽ ἐπανάκρουσαι πάλιν.φέρ᾽ ἴδω, φράσον νῷν, πῶς ἐγώ τε χοὐτοσὶ<span class="linenum">650</span>ξυνεσόμεθ᾽ ὑμῖν πετομένοις οὐ πετομένω;</dd></dl>
<dl><dt><span id="index.xml-sp-id2690576"><!--anchor--></span>Ἔποψ</dt><dd>καλῶς.</dd></dl>
<dl><dt><span id="index.xml-sp-id2690585"><!--anchor--></span>Πισθέταιρος</dt><dd>ὅρα νυν, ὡς ἐν Αἰσώπου λόγοιςἐστὶν λεγόμενον δή τι, τὴν ἀλώπεχ᾽, ὡςφλαύρως ἐκοινώνησεν αἰετῷ ποτέ.</dd></dl>
<dl><dt><span id="index.xml-sp-id2690606"><!--anchor--></span>Ἔποψ</dt><dd>μηδὲν φοβηθῇς· ἔστι γάρ τι ῥιζίον,<span class="linenum">655</span>ὃ διατραγόντ᾽ ἔσεσθον ἐπτερωμένω.</dd></dl>
<dl><dt><span id="index.xml-sp-id2690622"><!--anchor--></span>Πισθέταιρος</dt><dd>οὕτω μὲν εἰσίωμεν. ἄγε δὴ Ξανθίακαὶ Μανόδωρε λαμβάνετε τὰ στρώματα.</dd></dl>
<div class="chapter" id="id2741662"><h3 class="shouldIhide-anapests"> anapests</h3>
<dl><dt><span id="index.xml-sp-id2690654"><!--anchor--></span>Χορός</dt><dd>οὗτος σὲ καλῶ, σὲ λέγω.</dd></dl></div>
<div class="chapter" id="id2741694"><h3 class="shouldIhide-anapests"> anapests</h3>
<dl><dt><span id="index.xml-sp-id2690674"><!--anchor--></span>Ἔποψ</dt><dd>τί καλεῖς;</dd></dl></div>
<div class="chapter" id="id2741724"><h3 class="shouldIhide-anapests"> anapests</h3>
<dl><dt><span id="index.xml-sp-id2690695"><!--anchor--></span>Χορός</dt><dd>τούτους μὲν ἄγων μετὰ σαυτοῦἀρίστισον εὖ· τὴν δ᾽ ἡδυμελῆ ξύμφωνον ἀηδόνα Μούσαις<span class="linenum">660</span>κατάλειφ᾽ ἡμῖν δεῦρ᾽ ἐκβιβάσας, ἵνα παίσωμεν μετ᾽  ἐκείνης.</dd></dl>
<dl><dt><span id="index.xml-sp-id2690719"><!--anchor--></span>Πισθέταιρος</dt><dd>ὦ τοῦτο μεντοι νὴ Δί᾽ αὐτοῖσιν πιθοῦ·ἐκβίβασον ἐκ τοῦ βουτόμου τοὐρνίθιον.</dd></dl>
<dl><dt><span id="index.xml-sp-id2690734"><!--anchor--></span>Ἐυελπίδης</dt><dd>ἐκβίβασον αὐτοῦ πρὸς θεῶν αὐτήν, ἵνακαὶ νὼ θεασώμεσθα τὴν ἀηδόνα.</dd></dl>
<dl><dt><span id="index.xml-sp-id2690749"><!--anchor--></span>Ἔποψ</dt><dd><span class="linenum">665</span>ἀλλ᾽ εἰ δοκεῖ σφῷν, ταῦτα χρὴ δρᾶν. ἡ Πρόκνηἔκβαινε καὶ σαυτὴν ἐπιδείκνυ τοῖς ξένοις.</dd></dl>
<dl><dt><span id="index.xml-sp-id2690766"><!--anchor--></span>Πισθέταιρος</dt><dd>ὦ Ζεῦ πολυτίμηθ᾽ ὡς καλὸν τοὐρνίθιον,ὡς δ᾽ ἁπαλόν, ὡς δὲ λευκόν.</dd></dl>
<dl><dt><span id="index.xml-sp-id2690780"><!--anchor--></span>Ἐυελπίδης</dt><dd>ἆρά γ᾽ οἶσθ᾽ ὅτιἐγὼ διαμηρίζοιμ᾽ ἂν αὐτὴν ἡδέως;</dd></dl>
<dl><dt><span id="index.xml-sp-id2690796"><!--anchor--></span>Πισθέταιρος</dt><dd><span class="linenum">670</span>ὅσον δ᾽ ἔχει τὸν χρυσόν, ὥσπερ παρθένος.</dd></dl>
<dl><dt><span id="index.xml-sp-id2690809"><!--anchor--></span>Ἐυελπίδης</dt><dd>ἐγὼ μὲν αὐτὴν κἂν φιλῆσαί μοι δοκῶ.</dd></dl>
<dl><dt><span id="index.xml-sp-id2690819"><!--anchor--></span>Πισθέταιρος</dt><dd>ἀλλ᾽ ὦ κακόδαιμον ῥύγχος ὀβελίσκοιν ἔχει.</dd></dl>
<dl><dt><span id="index.xml-sp-id2690830"><!--anchor--></span>Ἐυελπίδης</dt><dd>ἀλλ᾽ ὥσπερ ᾠὸν νὴ Δί᾽ ἀπολέψαντα χρὴἀπὸ τῆς κεφαλῆς τὸ λέμμα κᾆθ᾽ οὕτω φιλεῖν.</dd></dl>
<dl><dt><span id="index.xml-sp-id2690845"><!--anchor--></span>Ἔποψ</dt><dd><span class="linenum">675</span>ἴωμεν.</dd></dl>
<dl><dt><span id="index.xml-sp-id2690856"><!--anchor--></span>Πισθέταιρος</dt><dd>ἡγοῦ δὴ σὺ νῷν τύχἀγαθῇ.</dd></dl></div></div>
  </body>
</html>
