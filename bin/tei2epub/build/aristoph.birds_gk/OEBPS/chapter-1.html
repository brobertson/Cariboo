<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Prologue</title>
  </head>
  <body>
    <div class="chapter" id="id2730703"><h2 class="shouldIhide-Prologue"> Prologue</h2>

<dl><dt><span id="index.xml-sp-id2684449"><!--anchor--></span>Ἐυελπίδης</dt><dd>ὀρθὴν κελεύεις, ᾗ τὸ δένδρον φαίνεται;</dd></dl>
<dl><dt><span id="index.xml-sp-id2684460"><!--anchor--></span>Πισθέταιρος</dt><dd>διαρραγείης· ἥδε δ᾽ αὖ κρώζει πάλιν.</dd></dl>
<dl><dt><span id="index.xml-sp-id2684470"><!--anchor--></span>Ἐυελπίδης</dt><dd>τί ὦ πόνηρ᾽ ἄνω κάτω πλανύττομεν;ἀπολούμεθ᾽ ἄλλως τὴν ὁδὸν προφορουμένω.</dd></dl>
<dl><dt><span id="index.xml-sp-id2684485"><!--anchor--></span>Πισθέταιρος</dt><dd><span class="linenum">5</span>τὸ δ᾽ ἐμὲ κορώνῃ πειθόμενον τὸν ἄθλιονὁδοῦ περιελθεῖν στάδια πλεῖν ἢ χίλια.</dd></dl>
<dl><dt><span id="index.xml-sp-id2684502"><!--anchor--></span>Ἐυελπίδης</dt><dd>τὸ δ᾽ ἐμὲ κολοιῷ πειθόμενον τὸν δύσμορονἀποσποδῆσαι τοὺς ὄνυχας τῶν δακτύλων.</dd></dl>
<dl><dt><span id="index.xml-sp-id2684517"><!--anchor--></span>Πισθέταιρος</dt><dd>ἀλλ᾽ οὐδ᾽ ὅπου γῆς ἐσμὲν οἶδ᾽ ἔγωγ᾽ ἔτι.</dd></dl>
<dl><dt><span id="index.xml-sp-id2684528"><!--anchor--></span>Ἐυελπίδης</dt><dd><span class="linenum">10</span>ἐντευθενὶ τὴν πατρίδ᾽ ἂν ἐξεύροις σύ που;</dd></dl>
<dl><dt><span id="index.xml-sp-id2684540"><!--anchor--></span>Πισθέταιρος</dt><dd>οὐδ᾽ ἂν μὰ Δία γ᾽ ἐντεῦθεν Ἐξηκεστίδης.</dd></dl>
<dl><dt><span id="index.xml-sp-id2684551"><!--anchor--></span>Ἐυελπίδης</dt><dd>οἴμοι.</dd></dl>
<dl><dt><span id="index.xml-sp-id2684560"><!--anchor--></span>Πισθέταιρος</dt><dd>σὺ μὲν ὦ τᾶν τὴν ὁδὸν ταύτην ἴθι.</dd></dl>
<dl><dt><span id="index.xml-sp-id2684572"><!--anchor--></span>Ἐυελπίδης</dt><dd>ἦ δεινὰ νὼ δέδρακεν οὑκ τῶν ὀρνέων,ὁ πινακοπώλης φιλοκράτης μελαγχολῶν,<span class="linenum">15</span>ὃς τώδ᾽ ἔφασκε νῷν φράσειν τὸν Τηρέατὸν ἔποφ᾽ ὃς ὄρνις ἐγένετ᾽ ἐκ τῶν ὀρνέων·κἀπέδοτο τὸν μὲν Θαρρελείδου τουτονὶκολοιὸν ὀβολοῦ, τηνδεδὶ τριωβόλου.τὼ δ᾽ οὐκ ἄρ᾽ ᾔστην οὐδὲν ἄλλο πλὴν δάκνειν.<span class="linenum">20</span>καὶ νῦν τί κέχηνας; ἔσθ᾽ ὅποι κατὰ τῶν πετρῶνἡμᾶς ἔτ᾽ ἔξεις. οὐ γάρ ἐστ᾽ ἐνταῦθά τιςὁδός.</dd></dl>
<dl><dt><span id="index.xml-sp-id2684627"><!--anchor--></span>Πισθέταιρος</dt><dd>οὐδὲ μὰ Δί᾽ ἐνταῦθά γ᾽ ἀτραπὸς οὐδαμοῦ.</dd></dl>
<dl><dt><span id="index.xml-sp-id2684640"><!--anchor--></span>Ἐυελπίδης</dt><dd>οὐδ᾽ ἡ κορώνη τῆς ὁδοῦ τι λέγει πέρι;</dd></dl>
<dl><dt><span id="index.xml-sp-id2684650"><!--anchor--></span>Πισθέταιρος</dt><dd>οὐ ταὐτὰ κρώζει μὰ Δία νῦν τε καὶ τότε.</dd></dl>
<dl><dt><span id="index.xml-sp-id2684660"><!--anchor--></span>Ἐυελπίδης</dt><dd><span class="linenum">25</span>τί δὴ λέγει περὶ τῆς ὁδοῦ;</dd></dl>
<dl><dt><span id="index.xml-sp-id2684672"><!--anchor--></span>Πισθέταιρος</dt><dd>τί δ᾽ ἄλλο γ᾽ ἢβρύκουσ᾽ ἀπέδεσθαί φησί μου τοὺς δακτύλους;</dd></dl>
<dl><dt><span id="index.xml-sp-id2684689"><!--anchor--></span>Ἐυελπίδης</dt><dd>οὐ δεινὸν οὖν δῆτ᾽ ἐστὶν ἡμᾶς δεομένουςἐς κόρακας ἐλθεῖν καὶ παρεσκευασμένουςἔπειτα μὴ ᾽ξευρεῖν δύνασθαι τὴν ὁδόν;<span class="linenum">30</span>ἡμεῖς γάρ, ὦνδρες οἱ παρόντες ἐν λόγῳ,νόσον νοσοῦμεν τὴν ἐναντίαν Σάκᾳ·ὁ μὲν γὰρ ὢν οὐκ ἀστὸς ἐσβιάζεται,ἡμεῖς δὲ φυλῇ καὶ γένει τιμώμενοι,ἀστοὶ μετ᾽ ἀστῶν, οὐ σοβοῦντος οὐδενὸς<span class="linenum">35</span>ἀνεπτόμεσθ᾽ ἐκ τῆς πατρίδος ἀμφοῖν ποδοῖν,αὐτὴν μὲν οὐ μισοῦντ᾽ ἐκείνην τὴν πόλιντὸ μὴ οὐ μεγάλην εἶναι φύσει κεὐδαίμονακαὶ πᾶσι κοινὴν ἐναποτεῖσαι χρήματα.οἱ μὲν γὰρ οὖν τέττιγες ἕνα μῆν᾽ ἢ δύο<span class="linenum">40</span>ἐπὶ τῶν κραδῶν ᾁδουσ᾽, Ἀθηναῖοι δ᾽ ἀεὶἐπὶ τῶν δικῶν ᾁδουσι πάντα τὸν βίον.διὰ ταῦτα τόνδε τὸν βάδον βαδίζομεν,κανοῦν δ᾽ ἔχοντε καὶ χύτραν καὶ μυρρίναςπλανώμεθα ζητοῦντε τόπον ἀπράγμονα,<span class="linenum">45</span>ὅποι καθιδρυθέντε διαγενοίμεθ᾽ ἄν.ὁ δὲ στόλος νῷν ἐστι παρὰ τὸν Τηρέατὸν ἔποπα, παρ᾽ ἐκείνου πυθέσθαι δεομἐνω,εἴ που τοιαύτην εἶδε πόλιν ᾗ ᾽πέπτετο.</dd></dl>
<dl><dt><span id="index.xml-sp-id2684810"><!--anchor--></span>Πισθέταιρος</dt><dd>οὗτος.</dd></dl>
<dl><dt><span id="index.xml-sp-id2684820"><!--anchor--></span>Ἐυελπίδης</dt><dd>τί ἔστιν;</dd></dl>
<dl><dt><span id="index.xml-sp-id2684831"><!--anchor--></span>Πισθέταιρος</dt><dd>ἡ κορώνη μοι πάλαι<span class="linenum">50</span>ἄνω τι φράζει.</dd></dl>
<dl><dt><span id="index.xml-sp-id2684848"><!--anchor--></span>Ἐυελπίδης</dt><dd>χὠ κολοιὸς οὑτοσὶἄνω κέχηνεν ὡσπερεὶ δεικνύς τί μοι,κοὐκ ἔσθ᾽ ὅπως οὐκ ἔστιν ἐνταῦθ᾽ ὄρνεα.εἰσόμεθα δ᾽ αὐτίκ᾽, ἢν ποιήσωμεν ψόφον.</dd></dl>
<dl><dt><span id="index.xml-sp-id2684874"><!--anchor--></span>Πισθέταιρος</dt><dd>ἀλλ᾽ οἶσθ᾽ ὃ δρᾶσον; τῷ σκέλει θένε τὴν πέτραν.</dd></dl>
<dl><dt><span id="index.xml-sp-id2684885"><!--anchor--></span>Ἐυελπίδης</dt><dd><span class="linenum">55</span>σὺ δὲ τῇ κεφαλῇ γ᾽, ἵν᾽ ᾖ διπλάσιος ὁ ψόφος.</dd></dl>
<dl><dt><span id="index.xml-sp-id2684897"><!--anchor--></span>Πισθέταιρος</dt><dd>σὺ δ᾽ οὖν λίθῳ κόψον λαβών.</dd></dl>
<dl><dt><span id="index.xml-sp-id2684907"><!--anchor--></span>Ἐυελπίδης</dt><dd>πάνυ γ᾽, εἰ δοκεῖ.παῖ παῖ.</dd></dl>
<dl><dt><span id="index.xml-sp-id2684923"><!--anchor--></span>Πισθέταιρος</dt><dd>τί λέγεις οὗτος; τὸν ἔποπα παῖ καλεῖς;οὐκ ἀντὶ τοῦ παιδός &lt;σ᾽&gt; ἐχρῆν ἐποποῖ καλεῖν;</dd></dl>
<dl><dt><span id="index.xml-sp-id2684942"><!--anchor--></span>Ἐυελπίδης</dt><dd>ἐποποῖ. ποιήσεις ἔτι με κόπτειν αὖθις αὖ.<span class="linenum">60</span>ἐποποῖ.</dd></dl>
<dl><dt><span id="index.xml-sp-id2684958"><!--anchor--></span>Θεράπων Ἔποπος</dt><dd>τίνες οὗτοι; τίς ὁ βοῶν τὸν δεσπότην;</dd></dl>
<dl><dt><span id="index.xml-sp-id2684971"><!--anchor--></span>Ἐυελπίδης</dt><dd>Ἄπολλον ἀποτρόπαιε τοῦ χασμήματος.</dd></dl>
<dl><dt><span id="index.xml-sp-id2684981"><!--anchor--></span>Θεράπων Ἔποπος</dt><dd>οἴμοι τάλας ὀρνιθοθήρα τουτωί.</dd></dl>
<dl><dt><span id="index.xml-sp-id2684991"><!--anchor--></span>Ἐυελπίδης</dt><dd>οὕτως τι δεινὸν οὐδὲ κάλλιον λέγειν.</dd></dl>
<dl><dt><span id="index.xml-sp-id2685002"><!--anchor--></span>Θεράπων Ἔποπος</dt><dd>ἀπολεῖσθον.</dd></dl>
<dl><dt><span id="index.xml-sp-id2685011"><!--anchor--></span>Ἐυελπίδης</dt><dd>ἀλλ᾽ οὐκ ἐσμὲν ἀνθρώπω.</dd></dl>
<dl><dt><span id="index.xml-sp-id2685023"><!--anchor--></span>Θεράπων Ἔποπος</dt><dd>τί δαί;</dd></dl>
<dl><dt><span id="index.xml-sp-id2685035"><!--anchor--></span>Ἐυελπίδης</dt><dd><span class="linenum">65</span>Ὑποδεδιὼς ἔγωγε Διβυκὸν ὄρνεον.</dd></dl>
<dl><dt><span id="index.xml-sp-id2685047"><!--anchor--></span>Θεράπων Ἔποπος</dt><dd>οὐδὲν λέγεις.</dd></dl>
<dl><dt><span id="index.xml-sp-id2685057"><!--anchor--></span>Ἐυελπίδης</dt><dd>καὶ μὴν ἐροῦ τὰ πρὸς ποδῶν.</dd></dl>
<dl><dt><span id="index.xml-sp-id2685069"><!--anchor--></span>Θεράπων Ἔποπος</dt><dd>ὁδὶ δὲ δὴ τίς ἐστιν ὄρνις; οὐκ ἐρεῖς;</dd></dl>
<dl><dt><span id="index.xml-sp-id2685079"><!--anchor--></span>Πισθέταιρος</dt><dd>Ἐπικεχοδὼς ἔγωγε Φασιανικός.</dd></dl>
<dl><dt><span id="index.xml-sp-id2685089"><!--anchor--></span>Ἐυελπίδης</dt><dd>ἀτὰρ σὺ τί θηρίον ποτ᾽ εἶ πρὸς τῶν θεῶν;</dd></dl>
<dl><dt><span id="index.xml-sp-id2685100"><!--anchor--></span>Θεράπων Ἔποπος</dt><dd><span class="linenum">70</span>ὄρνις ἔγωγε δοῦλος.</dd></dl>
<dl><dt><span id="index.xml-sp-id2685112"><!--anchor--></span>Ἐυελπίδης</dt><dd>ἡττήθης τινὸςἀλεκτρυόνος;</dd></dl>
<dl><dt><span id="index.xml-sp-id2685127"><!--anchor--></span>Θεράπων Ἔποπος</dt><dd>οὐκ ἀλλ᾽ ὅτε περ ὁ δεσπότηςἔποψ ἐγένετο, τότε γενέσθαι μ᾽ ηὔξατοὄρνιν, ἵν᾽ ἀκόλουθον διάκονόν τ᾽ ἔχῃ.</dd></dl>
<dl><dt><span id="index.xml-sp-id2685148"><!--anchor--></span>Ἐυελπίδης</dt><dd>δεῖται γὰρ ὄρνις καὶ διακόνου τινός;</dd></dl>
<dl><dt><span id="index.xml-sp-id2685159"><!--anchor--></span>Θεράπων Ἔποπος</dt><dd><span class="linenum">75</span>οὗτός γ᾽, ἅτ᾽ οἶμαι πρότερον ἄνθρωπός ποτ᾽  ὤν,τοτὲ μὲν ἐρᾷ φαγεῖν ἀφύας Φαληρικάς·τρέχω ᾽π᾽ ἀφύας λαβὼν ἐγὼ τὸ τρύβλιον.ἔτνους δ᾽ ἐπιθυμεῖ, δεῖ τορύνης καὶ χύτρας·τρέχω ᾽πὶ τορύνην.</dd></dl>
<dl><dt><span id="index.xml-sp-id2685189"><!--anchor--></span>Ἐυελπίδης</dt><dd>τροχίλος ὄρνις οὑτοσί.<span class="linenum">80</span>οἶσθ᾽ οὖν ὃ δρᾶσον ὦ τροχίλε; τὸν δεσπότηνἡμῖν κάλεσον.</dd></dl>
<dl><dt><span id="index.xml-sp-id2685212"><!--anchor--></span>Θεράπων Ἔποπος</dt><dd>ἀλλ᾽ ἀρτίως νὴ τὸν Δίαεὕδει καταφαγὼν μύρτα καὶ σέρφους τινάς.</dd></dl>
<dl><dt><span id="index.xml-sp-id2685228"><!--anchor--></span>Ἐυελπίδης</dt><dd>ὅμως ἐπέγειρον αὐτόν.</dd></dl>
<dl><dt><span id="index.xml-sp-id2685238"><!--anchor--></span>Θεράπων Ἔποπος</dt><dd>οἶδα μὲν σαφῶςὅτι ἀχθέσεται, σφῷν δ᾽ αὐτὸν οὕνεκ᾽ ἐπεγερῶ.</dd></dl>
<dl><dt><span id="index.xml-sp-id2685255"><!--anchor--></span>Πισθέταιρος</dt><dd><span class="linenum">85</span>κακῶς σύ γ᾽ ἀπόλοι᾽, ὥς μ᾽ ἀπέκτεινας δέει.</dd></dl>
<dl><dt><span id="index.xml-sp-id2685267"><!--anchor--></span>Ἐυελπίδης</dt><dd>οἴμοι κακοδαίμων χὠ κολοιός μοἴχεταιὑπὸ τοῦ δέους.</dd></dl>
<dl><dt><span id="index.xml-sp-id2685282"><!--anchor--></span>Πισθέταιρος</dt><dd>ὦ δειλότατον σὺ θηρίον,δείσας ἀφῆκας τὸν κολοιόν;</dd></dl>
<dl><dt><span id="index.xml-sp-id2685298"><!--anchor--></span>Ἐυελπίδης</dt><dd>εἰπέ μοι,σὺ δὲ τὴν κορώνην οὐκ ἀφῆκας καταπεσών;</dd></dl>
<dl><dt><span id="index.xml-sp-id2685321"><!--anchor--></span>Πισθέταιρος</dt><dd><span class="linenum">90</span>μὰ Δί᾽ οὐκ ἔγωγε.</dd></dl>
<dl><dt><span id="index.xml-sp-id2685332"><!--anchor--></span>Ἐυελπίδης</dt><dd>ποῦ γάρ ἐστ᾽;</dd></dl>
<dl><dt><span id="index.xml-sp-id2685344"><!--anchor--></span>Πισθέταιρος</dt><dd>ἀπέπτετο.</dd></dl>
<dl><dt><span id="index.xml-sp-id2685355"><!--anchor--></span>Ἐυελπίδης</dt><dd>οὐκ ἆρ᾽ ἀφῆκας; ὦγάθ᾽ ὡς ἀνδρεῖος εἶ.</dd></dl>
<dl><dt><span id="index.xml-sp-id2685366"><!--anchor--></span>Ἔποψ</dt><dd>ἄνοιγε τὴν ὕλην, ἵν᾽ ἐξέλθω ποτέ.</dd></dl>
<dl><dt><span id="index.xml-sp-id2685376"><!--anchor--></span>Ἐυελπίδης</dt><dd>ὦ Ἡράκλεις τουτὶ τί ποτ᾽ ἐστὶ τὸ θηρίον;τίς ἡ πτέρωσις; τίς ὁ τρόπος τῆς τριλοφίας;</dd></dl>
<dl><dt><span id="index.xml-sp-id2685391"><!--anchor--></span>Ἔποψ</dt><dd><span class="linenum">95</span>τίνες εἰσί μ᾽ οἱ ζητοῦντες;</dd></dl>
<dl><dt><span id="index.xml-sp-id2685403"><!--anchor--></span>Ἐυελπίδης</dt><dd>οἱ δώδεκα θεοὶεἴξασιν ἐπιτρῖψαί σε.</dd></dl>
<dl><dt><span id="index.xml-sp-id2685418"><!--anchor--></span>Ἔποψ</dt><dd>μῶν με σκώπτετονὁρῶντε τὴν πτέρωσιν; ἦν γὰρ ὦ ξένοιἄνθρωπος.</dd></dl>
<dl><dt><span id="index.xml-sp-id2685438"><!--anchor--></span>Ἐυελπίδης</dt><dd>οὐ σοῦ καταγελῶμεν.</dd></dl>
<dl><dt><span id="index.xml-sp-id2685450"><!--anchor--></span>Ἔποψ</dt><dd>ἀλλὰ τοῦ;</dd></dl>
<dl><dt><span id="index.xml-sp-id2685461"><!--anchor--></span>Ἐυελπίδης</dt><dd>τὸ ῥάμφος ἡμῖν σου γέλοιον φαίνεται.</dd></dl>
<dl><dt><span id="index.xml-sp-id2685471"><!--anchor--></span>Ἔποψ</dt><dd><span class="linenum">100</span>τοιαῦτα μέντοι Σοφοκλέης λυμαίνεταιἐν ταῖς τραγῳδίαισιν ἐμὲ τὸν Τηρέα.</dd></dl>
<dl><dt><span id="index.xml-sp-id2685488"><!--anchor--></span>Ἐυελπίδης</dt><dd>Τηρεὺς γὰρ εἶ σύ; πότερον ὄρνις ἢ ταὧς;</dd></dl>
<dl><dt><span id="index.xml-sp-id2685498"><!--anchor--></span>Ἔποψ</dt><dd>ὄρνις ἔγωγε.</dd></dl>
<dl><dt><span id="index.xml-sp-id2685507"><!--anchor--></span>Ἐυελπίδης</dt><dd>κᾆτά σοι ποῦ τὰ πτερά;</dd></dl>
<dl><dt><span id="index.xml-sp-id2685519"><!--anchor--></span>Ἔποψ</dt><dd>ἐξερρύηκε.</dd></dl>
<dl><dt><span id="index.xml-sp-id2685528"><!--anchor--></span>Ἐυελπίδης</dt><dd>πότερον ὑπὸ νόσου τινός;</dd></dl>
<dl><dt><span id="index.xml-sp-id2685540"><!--anchor--></span>Ἔποψ</dt><dd><span class="linenum">105</span>οὔκ, ἀλλὰ τὸν χειμῶνα πάντα τὤρνεαπτερορρυεῖ τε καὖθις ἕτερα φύομεν.ἀλλ᾽ εἴπατόν μοι σφὼ τίν᾽ ἐστόν;</dd></dl>
<dl><dt><span id="index.xml-sp-id2685561"><!--anchor--></span>Ἐυελπίδης</dt><dd>νώ; βροτώ.</dd></dl>
<dl><dt><span id="index.xml-sp-id2685573"><!--anchor--></span>Ἔποψ</dt><dd>ποδαπὼ τὸ γένος;</dd></dl>
<dl><dt><span id="index.xml-sp-id2685582"><!--anchor--></span>Ἐυελπίδης</dt><dd>ὅθεν αἱ τριήρεις αἱ καλαί.</dd></dl>
<dl><dt><span id="index.xml-sp-id2685594"><!--anchor--></span>Ἔποψ</dt><dd>μῶν ἡλιαστά;</dd></dl>
<dl><dt><span id="index.xml-sp-id2685603"><!--anchor--></span>Ἐυελπίδης</dt><dd>μἀλλὰ θατέρου τρόπου,<span class="linenum">110</span>ἀπηλιαστά.</dd></dl>
<dl><dt><span id="index.xml-sp-id2685621"><!--anchor--></span>Ἔποψ</dt><dd>σπείρεται γὰρ τοῦτ᾽ ἐκεῖτὸ σπέρμ᾽;</dd></dl>
<dl><dt><span id="index.xml-sp-id2685636"><!--anchor--></span>Ἐυελπίδης</dt><dd>ὀλίγον ζητῶν ἂν ἐξ ἀγροῦ λάβοις.</dd></dl>
<dl><dt><span id="index.xml-sp-id2685648"><!--anchor--></span>Ἔποψ</dt><dd>πράγους δὲ δὴ τοῦ δεομένω δεῦρ᾽ ἤλθετον;</dd></dl>
<dl><dt><span id="index.xml-sp-id2685659"><!--anchor--></span>Ἐυελπίδης</dt><dd>σοὶ ξυγγενέσθαι βουλομένω.</dd></dl>
<dl><dt><span id="index.xml-sp-id2685668"><!--anchor--></span>Ἔποψ</dt><dd>τίνος πέρι;</dd></dl>
<dl><dt><span id="index.xml-sp-id2685680"><!--anchor--></span>Ἐυελπίδης</dt><dd>ὅτι πρῶτα μὲν ἦσθ᾽ ἄνθρωπος ὥσπερ νὼ ποτέ,<span class="linenum">115</span>κἀργύριον ὠφείλησας ὥσπερ νὼ ποτέ,κοὐκ ἀποδιδοὺς ἔχαιρες ὥσπερ νὼ ποτέ·εἶτ᾽ αὖθις ὀρνίθων μεταλλάξας φύσινκαὶ γῆν ἐπέπτου καὶ θάλατταν ἐν κύκλῳ,καὶ πάνθ᾽ ὅσαπερ ἄνθρωπος ὅσα τ᾽ ὄρνις φρονεῖς·<span class="linenum">120</span>ταῦτ οὖν ἱκέται νὼ πρὸς σὲ δεῦρ᾽ ἀφίγμεθα,εἴ τινα πόλιν φράσειας ἡμῖν εὔερονὥσπερ σισύραν ἐγκατακλινῆναι μαλθακήν.</dd></dl>
<dl><dt><span id="index.xml-sp-id2685731"><!--anchor--></span>Ἔποψ</dt><dd>ἔμειτα μείζω τῶν Κραναῶν ζητεῖς πόλιν;</dd></dl>
<dl><dt><span id="index.xml-sp-id2685741"><!--anchor--></span>Ἐυελπίδης</dt><dd>μείζω μὲν οὐδέν, προσφορωτέραν δὲ νῷν.</dd></dl>
<dl><dt><span id="index.xml-sp-id2685758"><!--anchor--></span>Ἔποψ</dt><dd><span class="linenum">125</span>ἀριστοκρατεῖσθαι δῆλος εἶ ζητῶν.</dd></dl>
<dl><dt><span id="index.xml-sp-id2685770"><!--anchor--></span>Ἐυελπίδης</dt><dd>ἐγώ;ἥκιστα· καὶ &lt;γὰρ&gt; τὸν Σκελίου βδελύττομαι.</dd></dl>
<dl><dt><span id="index.xml-sp-id2685788"><!--anchor--></span>Ἔποψ</dt><dd>ποίαν τιν᾽ οὖν ἥδιστ᾽ ἂν οἰκοῖτ᾽ ἂν πόλιν;</dd></dl>
<dl><dt><span id="index.xml-sp-id2685799"><!--anchor--></span>Ἐυελπίδης</dt><dd>ὅπου τὰ μέγιστα πράγματ᾽ εἴη τοιάδε·ἐπὶ τὴν θύραν μου πρῴ τις ἐλθὼν τῶν φίλων<span class="linenum">130</span>λέγοι ταδί· ‘πρὸς τοῦ Διὸς τοὐλυμπίουὅπως παρέσει μοι καὶ σὺ καὶ τὰ παιδίαλουσάμενα πρῴ· μέλλω γὰρ ἑστιᾶν γάμους·καὶ μηδαμῶς ἄλλως ποιήσῃς· εἰ δὲ μή,μή μοι τότε γ᾽ ἔλθῃς, ὅταν ἐγὼ πράττω κακῶς.’</dd></dl>
<dl><dt><span id="index.xml-sp-id2685839"><!--anchor--></span>Ἔποψ</dt><dd><span class="linenum">135</span>νὴ Δία ταλαιπώρων γε πραγμάτων ἐρᾷς.τί δαὶ σύ;</dd></dl>
<dl><dt><span id="index.xml-sp-id2685854"><!--anchor--></span>Πισθέταιρος</dt><dd>τοιούτων ἐρῶ κἀγώ.</dd></dl>
<dl><dt><span id="index.xml-sp-id2685866"><!--anchor--></span>Ἔποψ</dt><dd>τίνων;</dd></dl>
<dl><dt><span id="index.xml-sp-id2685877"><!--anchor--></span>Πισθέταιρος</dt><dd>ὅπου ξυναντῶν μοι ταδί τις μέμψεταιὥσπερ ἀδικηθεὶς παιδὸς ὡραίου πατήρ·‘καλῶς γέ μου τὸν υἱὸν ὦ Στιλβωνίδη<span class="linenum">140</span>εὑρὼν ἀπιόντ᾽ ἀπὸ γυμνασίου λελουμένονοὐκ ἔκυσας, οὐ προσεῖπας, οὐ προσηγάγου,οὐκ ὠρχιπέδισας, ὢν ἐμοὶ πατρικὸς φίλος.’</dd></dl>
<dl><dt><span id="index.xml-sp-id2685913"><!--anchor--></span>Ἔποψ</dt><dd>ὦ δειλακρίων σὺ τῶν κακῶν οἵων ἐρᾷς.ἀτὰρ ἔστι γ᾽ ὁποίαν λέγετον εὐδαίμων πόλις<span class="linenum">145</span>παρὰ τὴν ἐρυθρὰν θάλατταν.</dd></dl>
<dl><dt><span id="index.xml-sp-id2685934"><!--anchor--></span>Ἐυελπίδης</dt><dd>οἴμοι μηδαμῶςἡμῖν παρὰ τὴν θάλατταν, ἵν᾽ ἀνακύψεταικλητῆρ᾽ ἄγουσ᾽ ἕωθεν ἡ Σαλαμινία.Ἑλληνικὴν δὲ πόλιν ἔχεις ἡμῖν φράσαι;</dd></dl>
<dl><dt><span id="index.xml-sp-id2685959"><!--anchor--></span>Ἔποψ</dt><dd>τί οὐ τὸν Ἠλεῖον Λέπρεον οἰκίζετον<span class="linenum">150</span>ἐλθόνθ᾽;</dd></dl>
<dl><dt><span id="index.xml-sp-id2685975"><!--anchor--></span>Ἐυελπίδης</dt><dd>ὁτιὴ νὴ τοὺς θεοὺς ὅσ᾽ οὐκ ἰδὼνβδελύττομαι τὸν Λέπρεον ἀπὸ Μελανθίου.</dd></dl>
<dl><dt><span id="index.xml-sp-id2685991"><!--anchor--></span>Ἔποψ</dt><dd>ἀλλ᾽ εἰσὶν ἕτεροι τῆς Λοκρίδος Ὀπούντιοι,ἵνα χρὴ κατοικεῖν.</dd></dl>
<dl><dt><span id="index.xml-sp-id2686006"><!--anchor--></span>Ἐυελπίδης</dt><dd>ἀλλ᾽ ἔγωγ᾽ Ὀπούντιοςοὐκ ἂν γενοίμην ἐπὶ ταλάντῳ χρυσίου.<span class="linenum">155</span>οὗτος δὲ δὴ τίς ἔσθ᾽ ὁ μετ᾽ ὀρνίθων βίος;σὺ γὰρ οἶσθ᾽ ἀκριβῶς.</dd></dl>
<dl><dt><span id="index.xml-sp-id2686033"><!--anchor--></span>Ἔποψ</dt><dd>οὐκ ἄχαρις ἐς τὴν τριβήν·οὗ πρῶτα μὲν δεῖ ζῆν ἄνευ βαλλαντίου.</dd></dl>
<dl><dt><span id="index.xml-sp-id2686049"><!--anchor--></span>Ἐυελπίδης</dt><dd>πολλήν γ᾽ ἀφεῖλες τοῦ βίου κιβδηλίαν.</dd></dl>
<dl><dt><span id="index.xml-sp-id2686059"><!--anchor--></span>Ἔποψ</dt><dd>νεμόμεσθα δ᾽ ἐν κήποις τὰ λευκὰ σήσαμα<span class="linenum">160</span>καὶ μύρτα καὶ μήκωνα καὶ σισύμβρια.</dd></dl>
<dl><dt><span id="index.xml-sp-id2686076"><!--anchor--></span>Ἐυελπίδης</dt><dd>ὑμεῖς μὲν ἆρα ζῆτε νυμφίων βίον.</dd></dl>
<dl><dt><span id="index.xml-sp-id2686086"><!--anchor--></span>Πισθέταιρος</dt><dd><span class="linenum">161b</span>φεῦ φεῦ·ἦ μέγ᾽ ἐνορῶ βούλευμ᾽ ἐν ὀρνίθων γένει,καὶ δύναμιν ἣ γένοιτ᾽ ἄν, εἰ πίθοισθέ μοι.</dd></dl>
<dl><dt><span id="index.xml-sp-id2686114"><!--anchor--></span>Ἔποψ</dt><dd>τί σοι πιθώμεσθ᾽;</dd></dl>
<dl><dt><span id="index.xml-sp-id2686123"><!--anchor--></span>Πισθέταιρος</dt><dd>ὅ τι πίθησθε; πρῶτα μὲν<span class="linenum">165</span>μὴ περιπέτεσθε πανταχῇ κεχηνότες·ὡς τοῦτ᾽ ἄτιμον τοὔργον ἐστίν. αὐτίκαἐκεῖ παρ᾽ ἡμῖν τοὺς πετομένους ἢν ἔρῃ,‘τίς ὄρνις οὗτος;’ ὁ Τελέας ἐρεῖ ταδί·‘ἅνθρωπος ὄρνις ἀστάθμητος πετόμενος,<span class="linenum">170</span>ἀτέκμαρτος, οὐδὲν οὐδέποτ᾽ ἐν ταὐτῷ  μένων.’</dd></dl>
<dl><dt><span id="index.xml-sp-id2686167"><!--anchor--></span>Ἔποψ</dt><dd>νὴ τὸν Διόνυσον εὖ γε μωμᾷ ταυταγί.τί ἂν οὖν ποιοῖμεν;</dd></dl>
<dl><dt><span id="index.xml-sp-id2686181"><!--anchor--></span>Πισθέταιρος</dt><dd>οἰκίσατε μίαν πόλιν.</dd></dl>
<dl><dt><span id="index.xml-sp-id2686193"><!--anchor--></span>Ἔποψ</dt><dd>ποίαν δ᾽ ἂν οἰκίσαιμεν ὄρνιθες πόλιν;</dd></dl>
<dl><dt><span id="index.xml-sp-id2686203"><!--anchor--></span>Πισθέταιρος</dt><dd>ἄληθες; ὦ σκαιότατον εἰρηκὼς ἔπος,<span class="linenum">175</span>βλέψον κάτω.</dd></dl>
<dl><dt><span id="index.xml-sp-id2686219"><!--anchor--></span>Ἔποψ</dt><dd>καὶ δὴ βλέπω.</dd></dl>
<dl><dt><span id="index.xml-sp-id2686230"><!--anchor--></span>Πισθέταιρος</dt><dd>βλέπε νῦν ἄνω.</dd></dl>
<dl><dt><span id="index.xml-sp-id2686242"><!--anchor--></span>Ἔποψ</dt><dd>βλέπω.</dd></dl>
<dl><dt><span id="index.xml-sp-id2686251"><!--anchor--></span>Πισθέταιρος</dt><dd>περίαγε τὸν τράχηλον.</dd></dl>
<dl><dt><span id="index.xml-sp-id2686263"><!--anchor--></span>Ἔποψ</dt><dd>νὴ Δίαἀπολαύσομαί τί γ᾽, εἰ διαστραφήσομαι.</dd></dl>
<dl><dt><span id="index.xml-sp-id2686278"><!--anchor--></span>Πισθέταιρος</dt><dd>εἶδές τι;</dd></dl>
<dl><dt><span id="index.xml-sp-id2686288"><!--anchor--></span>Ἔποψ</dt><dd>τὰς νεφέλας γε καὶ τὸν οὐρανόν.</dd></dl>
<dl><dt><span id="index.xml-sp-id2686300"><!--anchor--></span>Πισθέταιρος</dt><dd>οὐχ οὗτος οὖν δήπου ᾽στὶν ὀρνίθων πόλος;</dd></dl>
<dl><dt><span id="index.xml-sp-id2686310"><!--anchor--></span>Ἔποψ</dt><dd><span class="linenum">180</span>πόλος; τίνα τρόπον;</dd></dl>
<dl><dt><span id="index.xml-sp-id2686322"><!--anchor--></span>Πισθέταιρος</dt><dd>ὥσπερ &lt;ἂν&gt; εἴποι τις τόπος.ὅτι δὲ πολεῖται τοῦτο καὶ διέρχεταιἅπαντα διὰ τούτου, καλεῖται νῦν πόλος.ἢν δ᾽ οἰκίσητε τοῦτο καὶ φάρξηθ᾽ ἅπαξ,ἐκ τοῦ πόλου τούτου κεκλήσεται πόλις.<span class="linenum">185</span>ὥστ᾽ ἄρξετ᾽ ἀνθρώπων μὲν ὥσπερ παρνόπων,τοὺς δ᾽ αὖ θεοὺς ἀπολεῖτε λιμῷ Μηλίῳ.</dd></dl>
<dl><dt><span id="index.xml-sp-id2686364"><!--anchor--></span>Ἔποψ</dt><dd>πῶς;</dd></dl>
<dl><dt><span id="index.xml-sp-id2686373"><!--anchor--></span>Πισθέταιρος</dt><dd>ἐν μέσῳ δήπουθεν ἀήρ ἐστι γῆς.εἶθ᾽ ὥσπερ ἡμεῖς, ἢν ἰέναι βουλώμεθαΠυθώδε, Βοιωτοὺς δίοδον αἰτούμεθα,<span class="linenum">190</span>οὕτως, ὅταν θύσωσιν ἄνθρωποι θεοῖς,ἢν μὴ φόρον φέρωσιν οἱ ὑμῖν οἱ θεοί,[διὰ τῆς πόλεως τῆς ἀλλοτρίας καὶ τοῦ χάους]τῶν μηρίων τὴν κνῖσαν οὐ διαφρήσετε.</dd></dl>
<dl><dt><span id="index.xml-sp-id2686416"><!--anchor--></span>Ἔποψ</dt><dd>ἰοὺ ἰού·μὰ γῆν μὰ παγίδας μὰ νεφέλας μὰ δίκτυα,<span class="linenum">195</span>μὴ ᾽γὼ νόημα κομψότερον ἤκουσά πω·ὥστ᾽ ἂν κατοικίζοιμι μετὰ σοῦ τὴν πόλιν,εἰ ξυνδοκοίη τοῖσιν ἄλλοις ὀρνέοις.</dd></dl>
<dl><dt><span id="index.xml-sp-id2686446"><!--anchor--></span>Πισθέταιρος</dt><dd>τίς ἂν οὖν τὸ πρᾶγμ᾽ αὐτοῖς διηγήσαιτο;</dd></dl>
<dl><dt><span id="index.xml-sp-id2686456"><!--anchor--></span>Ἔποψ</dt><dd>σύ.ἐγὼ γὰρ αὐτοὺς βαρβάρους ὄντας πρὸ τοῦ<span class="linenum">200</span>ἐδίδαξα τὴν φωνήν, ξυνὼν πολὺν χρόνον.</dd></dl>
<dl><dt><span id="index.xml-sp-id2686478"><!--anchor--></span>Πισθέταιρος</dt><dd>πῶς δῆτ᾽ ἂν αὐτοὺς ξυγκαλέσειας;</dd></dl>
<dl><dt><span id="index.xml-sp-id2686488"><!--anchor--></span>Ἔποψ</dt><dd>ῥᾳδίως.δευρὶ γὰρ ἐσβὰς αὐτίκα μάλ᾽ ἐς τὴν λόχμην,ἔπειτ᾽ ἀνεγείρας τὴν ἐμὴν ἀηδόνα,καλοῦμεν αὐτούς· οἱ δὲ νῷν τοῦ φθέγματος<span class="linenum">205</span>ἐάνπερ ἐπακούσωσι θεύσονται δρόμῳ.</dd></dl>
<dl><dt><span id="index.xml-sp-id2686520"><!--anchor--></span>Πισθέταιρος</dt><dd>ὦ φίλτατ᾽ ὀρνίθων σὺ μή νυν ἕσταθι·ἀλλ᾽ ἀντιβολῶ σ᾽ ἄγ᾽ ὡς τάχιστ᾽ ἐς τὴν λόχμηνἔσβαινε κἀνέγειρε τὴν ἀηδόνα.</dd></dl></div>
  </body>
</html>
