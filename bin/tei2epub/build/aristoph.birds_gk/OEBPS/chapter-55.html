<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Lyric-Scene</title>
  </head>
  <body>
    <div class="chapter" id="id2748213"><h2 class="shouldIhide-Lyric-Scene"> Lyric-Scene</h2>
<dl><dt><span id="index.xml-sp-id2694669"><!--anchor--></span>Πισθέταιρος</dt><dd>τὰ μὲν ἱέρ᾽ ἡμῖν ἐστιν ὦρνιθες καλά·ἀλλ᾽ ὡς ἀπὸ τοῦ τείχους πάρεστιν ἄγγελος<span class="linenum">1120</span>οὐδείς, ὅτου πευσόμεθα τἀκεῖ πράγματα.ἀλλ᾽ οὑτοσὶ τρέχει τις Ἀλφειὸν πνέων.</dd></dl>
<dl><dt><span id="index.xml-sp-id2694695"><!--anchor--></span>Ἄγγελος Α</dt><dd>ποῦ ποῦ ᾽στι, ποῦ ποῦ ποῦ ᾽στι, ποῦ ποῦ ποῦ ᾽στι ποῦ,ποῦ Πισθέταιρός ἐστιν ἅρχων;</dd></dl>
<dl><dt><span id="index.xml-sp-id2694710"><!--anchor--></span>Πισθέταιρος</dt><dd>οὑτοσί.</dd></dl>
<dl><dt><span id="index.xml-sp-id2694722"><!--anchor--></span>Ἄγγελος Α</dt><dd>ἐξῳκοδόμηταί σοι τὸ τεῖχος.</dd></dl>
<dl><dt><span id="index.xml-sp-id2694732"><!--anchor--></span>Πισθέταιρος</dt><dd>εὖ λέγεις.</dd></dl>
<dl><dt><span id="index.xml-sp-id2694743"><!--anchor--></span>Ἄγγελος Α</dt><dd><span class="linenum">1125</span>κάλλιστον ἔργον καὶ μεγαλοπρεπέστατον·ὥστ᾽ ἂν ἐπάνω μὲν Προξενίδης ὁ Κομπασεὺςκαὶ Θεογένης ἐναντι´ω δύ᾽ ἅρματε,ἵππων ὑπόντων μέγεθος ὅσον ὁ δούριος,ὑπὸ τοῦ πλάτους ἂν παρελασαίτην.</dd></dl>
<dl><dt><span id="index.xml-sp-id2694773"><!--anchor--></span>Πισθέταιρος</dt><dd>Ἡράκλεις.</dd></dl>
<dl><dt><span id="index.xml-sp-id2694785"><!--anchor--></span>Ἄγγελος Α</dt><dd><span class="linenum">1130</span>τὸ δὲ μῆκός ἐστι, καὶ γὰρ ἐμέτρησ᾽ αὔτ᾽  ἐγώ,ἑκατοντορόγυιον.</dd></dl>
<dl><dt><span id="index.xml-sp-id2694801"><!--anchor--></span>Πισθέταιρος</dt><dd>ὦ Πόσειδον τοῦ μάκρους.τίνες ᾠκοδόμησαν αὐτὸ τηλικουτονί;</dd></dl>
<dl><dt><span id="index.xml-sp-id2694818"><!--anchor--></span>Ἄγγελος Α</dt><dd>ὄρνιθες, οὐδεὶς ἄλλος, οὐκ Αἰγύπτιοςπλινθοφόρος, οὐ λιθουργός, οὐ τέκτων παρῆν,<span class="linenum">1135</span>ἀλλ᾽ αὐτόχειρες, ὥστε θαυμάζειν ἐμέ.ἐκ μέν γε Λιβύης ἧκον ὡς τρισμύριαιγέρανοι θεμελίους καταπεπωκυῖαι λίθους.τούτους δ᾽ ἐτύκιζον αἱ κρέκες τοῖς ῥύγχεσιν.ἕτεροι δ᾽ ἐπλινθοφόρουν πελαργοὶ μύριοι·<span class="linenum">1140</span>ὕδωρ δ᾽ ἐφόρουν κάτωθεν ἐς τὸν ἀέραοἱ χαραδριοὶ καὶ τἄλλα ποτόμι᾽ ὄρνεα.</dd></dl>
<dl><dt><span id="index.xml-sp-id2694868"><!--anchor--></span>Πισθέταιρος</dt><dd>ἐπηλοφόρουν δ᾽ αὐτοῖσι τίνες;</dd></dl>
<dl><dt><span id="index.xml-sp-id2694879"><!--anchor--></span>Ἄγγελος Α</dt><dd>ἐρωδιοὶλεκάναισι.</dd></dl>
<dl><dt><span id="index.xml-sp-id2694894"><!--anchor--></span>Πισθέταιρος</dt><dd>τὸν δὲ πηλὸν ἐνεβάλλοντο πῶς;</dd></dl>
<dl><dt><span id="index.xml-sp-id2694906"><!--anchor--></span>Ἄγγελος Α</dt><dd>τοῦτ᾽ ὦγάθ᾽ ἐξηύρητο καὶ σοφώτατα·<span class="linenum">1145</span>οἱ χῆνες ὑποτύπτοντες ὥσπερ ταῖς ἄμαιςἐς τὰς λεκάνας ἐνέβαλλον αὐτοῖς τοῖν ποδοῖν.</dd></dl>
<dl><dt><span id="index.xml-sp-id2694927"><!--anchor--></span>Πισθέταιρος</dt><dd>τί δῆτα πόδες ἂν οὐκ ἂν ἐργασαίατο;</dd></dl>
<dl><dt><span id="index.xml-sp-id2694945"><!--anchor--></span>Ἄγγελος Α</dt><dd>καὶ νὴ Δί᾽ αἱ νῆτταί γε περιεζωσμέναιἐπλινθοφόρουν· ἄνω δὲ τὸν ὑπαγωγέα<span class="linenum">1150</span>ἐπέτοντ᾽ ἔχουσαι κατόπιν †ὥσπερ παιδίατὸν πηλὸν ἐν τοῖς στόμασιν† αἱ χελιδόνες.</dd></dl>
<dl><dt><span id="index.xml-sp-id2694971"><!--anchor--></span>Πισθέταιρος</dt><dd>τί δῆτα μισθωτοὺς ἂν ἔτι μισθοῖτό τις;φέρ᾽ ἴδω, τί δαί; τὰ ξύλινα τοῦ τείχους τίνεςἀπηργάσαντ᾽;</dd></dl>
<dl><dt><span id="index.xml-sp-id2694990"><!--anchor--></span>Ἄγγελος Α</dt><dd>ὄρνιθες ἦσαν τέκτονες<span class="linenum">1155</span>σοφώτατοι πελεκᾶντες, οἳ τοῖς ῥύγχεσινἀπεπελέκησαν τὰς πύλας· ἦν δ᾽ ὁ κτύποςαὐτῶν πελεκώντων ὥσπερ ἐν ναυπηγίῳ.καὶ νῦν ἅπαντ᾽ ἐκεῖνα πεπύλωται πύλαιςκαὶ βεβαλάνωται καὶ φυλάττεται κύκλῳ,<span class="linenum">1160</span>ἐφοδεύεται, κωδωνοφορεῖται, πανταχῇ,φυλακαὶ καθεστήκασι καὶ φρυκτωρίαιἐν τοῖσι πύργοις. ἀλλ᾽ ἐγὼ μὲν ἀποτρέχωνἀπονίψομαι· σὺ δ᾽ αὐτὸς ἤδη τἄλλα δρᾶ.</dd></dl>
<dl><dt><span id="index.xml-sp-id2695047"><!--anchor--></span>Χορός</dt><dd>οὗτος τί ποιεῖς; ἆρα θαυμάζεις ὅτι<span class="linenum">1165</span>οὕτω τὸ τεῖχος ἐκτετείχισται ταχύ;</dd></dl>
<dl><dt><span id="index.xml-sp-id2695063"><!--anchor--></span>Πισθέταιρος</dt><dd>νὴ τοὺς θεοὺς ἔγωγε· καὶ γὰρ ἄξιον·ἴσα γὰρ ἀληθῶς φαίνεταί μοι ψεύδεσιν.ἀλλ᾽ ὅδε φύλαξ γὰρ τῶν ἐκεῖθεν ἄγγελοςἐσθεῖ πρὸς ἡμᾶς δεῦρο πυρρίχην βλέπων.</dd></dl>
<dl><dt><span id="index.xml-sp-id2695087"><!--anchor--></span>Ἄγγελος Β</dt><dd><span class="linenum">1170</span>ἰοὺ ἰού, ἰοὺ ἰού, ἰοὺ ἰού.</dd></dl>
<dl><dt><span id="index.xml-sp-id2695099"><!--anchor--></span>Πισθέταιρος</dt><dd>τί τὸ πρᾶγμα τουτί;</dd></dl>
<dl><dt><span id="index.xml-sp-id2695109"><!--anchor--></span>Ἄγγελος Β.</dt><dd>δεινότατα πεπόνθαμεν.τῶν γὰρ θεῶν τις ἄρτι τῶν παρὰ τοῦ Διὸςδιὰ τῶν πυλῶν εἰσέπτετ᾽ ἐς τὸν ἀέρα,λαθὼν κολοιοὺς φύλακας ἡμεροσκόπους.</dd></dl>
<dl><dt><span id="index.xml-sp-id2695135"><!--anchor--></span>Πισθέταιρος</dt><dd><span class="linenum">1175</span>ὦ δεινὸν ἔργον καὶ σχέτλιον εἰργασμένος.τίς τῶν θεῶν;</dd></dl>
<dl><dt><span id="index.xml-sp-id2695151"><!--anchor--></span>Ἄγγελος Β.</dt><dd>οὐκ ἴσμεν· ὅτι δ᾽ εἶχε πτερά,τοῦτ᾽ ἴσμεν.</dd></dl>
<dl><dt><span id="index.xml-sp-id2695167"><!--anchor--></span>Πισθέταιρος</dt><dd>οὔκουν δῆτα περιπόλους ἐχρῆνπέμψαι κατ᾽ αὐτὸν εὐθύς;</dd></dl>
<dl><dt><span id="index.xml-sp-id2695183"><!--anchor--></span>Ἄγγελος Β.</dt><dd>ἀλλ᾽ ἐπέμψαμεντρισμυρίους ἱέρακας ἱπποτοξότας,<span class="linenum">1180</span>χωρεῖ δὲ πᾶς τις ὄνυχας ἠγκυλωμένος,κερχνῂς τριόρχης γὺψ κύμινδις αἰετός·ῥύμῃ τε καὶ πτεροῖσι καὶ ῥοιζήμασιναἰθὴρ δονεῖται τοῦ θεοῦ ζητουμένου·κἄστ᾽ οὐ μακρὰν ἄπωθεν, ἀλλ᾽ ἐνταῦθά που<span class="linenum">1185</span>ἤδη ᾽στίν.</dd></dl>
<dl><dt><span id="index.xml-sp-id2695230"><!--anchor--></span>Πισθέταιρος</dt><dd>οὔκουν σφενδόνας δεῖ λαμβάνεινκαὶ τόξα; χώρει δεῦρο πᾶς ὑπηρέτης·τόξευε παῖε, σφενδόνην τίς μοι δότω.</dd></dl>
<div class="chapter" id="id2749248"><h3 class="shouldIhide-strophe"> strophe</h3>
<dl><dt><span id="index.xml-sp-id2695268"><!--anchor--></span>Χορός</dt><dd>πόλεμος αἴρεται, πόλεμος οὐ φατὸς<span class="linenum">1190</span>πρὸς ἐμὲ καὶ θεούς. ἀλλὰ φύλαττε πᾶςἀέρα περινέφελον, ὃν ἔρεβος ἐτέκετο,<span class="linenum">1195</span>μή σε λάθῃ θεῶν τις ταύτῃ περῶν·</dd></dl>
<dl><dt><span id="index.xml-sp-id2695301"><!--anchor--></span>Χορός</dt><dd> . . . ἄθρει δὲ πᾶς κύκλῳ σκοπῶν,ὡς ἐγγὺς ἤδη δαίμονος πεδαρσίουδίνης πτερωτὸς φθόγγος ἐξακούεται.</dd></dl>
<dl><dt><span id="index.xml-sp-id2695320"><!--anchor--></span>Πισθέταιρος</dt><dd>αὕτη σύ, ποῖ ποῖ ποῖ πέτει; μέν᾽ ἥσυχος,<span class="linenum">1200</span>ἔχ᾽ ἀτρέμας· αὐτοῦ στῆθ᾽· ἐπίσχες τοῦ  δρόμου.τίς εἶ; ποδαπή; λέγειν ἐχρῆν ὁπόθεν πότ᾽ εἶ.</dd></dl>
<dl><dt><span id="index.xml-sp-id2695342"><!--anchor--></span>Ἶρις</dt><dd>παρὰ τῶν θεῶν ἔγωγε τῶν Ὀλυμπίων.</dd></dl>
<dl><dt><span id="index.xml-sp-id2695352"><!--anchor--></span>Πισθέταιρος</dt><dd>ὄνομα δέ σο. τί ἐστι; πλοῖον ἢ κυνῆ;</dd></dl>
<dl><dt><span id="index.xml-sp-id2695363"><!--anchor--></span>Ἶρις</dt><dd>Ἶρις ταχεῖα.</dd></dl>
<dl><dt><span id="index.xml-sp-id2695372"><!--anchor--></span>Πισθέταιρος</dt><dd>Πάραλος ἢ Σαλαμινία;</dd></dl>
<dl><dt><span id="index.xml-sp-id2695384"><!--anchor--></span>Ἶρις</dt><dd><span class="linenum">1205</span>τί δὲ τοῦτο;</dd></dl>
<dl><dt><span id="index.xml-sp-id2695395"><!--anchor--></span>Πισθέταιρος</dt><dd>ταυτηνί τις οὐ συλλήψεταιἀναπτόμενος τρίορχος;</dd></dl>
<dl><dt><span id="index.xml-sp-id2695411"><!--anchor--></span>Ἶρις</dt><dd>ἐμὲ συλλήψεται;τί ποτ᾽ ἐστὶ τουτὶ τὸ κακόν;</dd></dl>
<dl><dt><span id="index.xml-sp-id2695427"><!--anchor--></span>Πισθέταιρος</dt><dd>οἰμώξει μακρά.</dd></dl>
<dl><dt><span id="index.xml-sp-id2695438"><!--anchor--></span>Ἶρις</dt><dd>ἄτοπόν γε τουτὶ πρᾶγμα.</dd></dl>
<dl><dt><span id="index.xml-sp-id2695448"><!--anchor--></span>Πισθέταιρος</dt><dd>κατὰ ποίας πύλαςεἰσῆλθες ἐς τὸ τεῖχος ὦ μιαρωτάτη;</dd></dl>
<dl><dt><span id="index.xml-sp-id2695464"><!--anchor--></span>Ἶρις</dt><dd><span class="linenum">1210</span>οὐκ οἶδα μὰ Δί᾽ ἔγωγε κατὰ ποίας πύλας.</dd></dl>
<dl><dt><span id="index.xml-sp-id2695477"><!--anchor--></span>Πισθέταιρος</dt><dd>ἤκουσας αὐτῆς οἷον εἰρωνεύεται;πρὸς τοὺς κολοιάρχας προσῆλθες; οὐ λέγεις;σφραγῖδ᾽ ἔχεις παρὰ τῶν πελαργῶν;</dd></dl>
<dl><dt><span id="index.xml-sp-id2695496"><!--anchor--></span>Ἶρις</dt><dd>τί τὸ κακόν.</dd></dl>
<dl><dt><span id="index.xml-sp-id2695507"><!--anchor--></span>Πισθέταιρος</dt><dd>οὐκ ἔλαβες;</dd></dl>
<dl><dt><span id="index.xml-sp-id2695517"><!--anchor--></span>Ἶρις</dt><dd>ὑγιαίνεις μέν;</dd></dl>
<dl><dt><span id="index.xml-sp-id2695528"><!--anchor--></span>Πισθέταιρος</dt><dd>οὐδὲ σύμβολον<span class="linenum">1215</span>ἐπέβαλεν ὀρνίθαρχος οὐδείς σοι παρών;</dd></dl>
<dl><dt><span id="index.xml-sp-id2695546"><!--anchor--></span>῀ιρις</dt><dd>μὰ Δί᾽ οὐκ ἔμοιγ᾽ ἐπέβαλεν οὐδεὶς ὦ μέλε.</dd></dl>
<dl><dt><span id="index.xml-sp-id2695557"><!--anchor--></span>Πισθέταιρος</dt><dd>κἄπειτα δῆθ᾽ οὕτω σιωπῇ διαπέτειδιὰ τῆς πόλεως τῆς ἀλλοτρίας καὶ τοῦ χάους;</dd></dl>
<dl><dt><span id="index.xml-sp-id2695572"><!--anchor--></span>Ἶρις</dt><dd>ποίᾳ γὰρ ἄλλῃ χρὴ πέτεσθαι τοὺς θεούς;</dd></dl>
<dl><dt><span id="index.xml-sp-id2695582"><!--anchor--></span>Πισθέταιρος</dt><dd><span class="linenum">1220</span>οὐκ οἶδα μὰ Δί᾽ ἔγωγε· τῇδε μὲν γὰρ οὔ.ἀδικεῖς δὲ καὶ νῦν. ἆρά γ᾽ οἶσθα τοῦθ᾽ ὅτιδικαιότατ᾽ ἂν ληφθεῖσα πασῶν Ἰρίδωνἀπέθανες, εἰ τῆς ἀξίας ἐτύγχανες;</dd></dl>
<dl><dt><span id="index.xml-sp-id2695615"><!--anchor--></span>Ἶρις</dt><dd>ἀλλ᾽ ἀθάνατός εἰμ᾽.</dd></dl>
<dl><dt><span id="index.xml-sp-id2695625"><!--anchor--></span>Πισθέταιρος</dt><dd>ἀλλ᾽ ὅμως ἂν ἀπέθανες.<span class="linenum">1225</span>δεινότατα γάρ τοι πεισόμεσθ᾽, ἐμοὶ δοκεῖ,εἰ τῶν μὲν ἄλλων ἄρχομεν, ὑμεῖς δ᾽ οἱ θεοὶἀκολαστανεῖτε, κοὐδέπω γνώσεσθ᾽ ὅτιἀκροατέον ὑμῖν ἐν μέρει τῶν κρειττόνων.φράσον δέ τοί μοι τὼ πτέρυγε ποῖ ναυστολεῖς;</dd></dl>
<dl><dt><span id="index.xml-sp-id2695662"><!--anchor--></span>Ἶρις</dt><dd><span class="linenum">1230</span>ἐγώ; πρὸς ἀνθρώπους πέτομαι παρὰ τοῦ πατρὸςφράσουσα θύειν τοῖς Ὀλυμπίοις θεοῖςμηλοσφαγεῖν τε βουθύτοις ἐπ᾽ ἐσχάραιςκνισᾶν τ᾽ ἀγυιάς.</dd></dl>
<dl><dt><span id="index.xml-sp-id2695688"><!--anchor--></span>Πισθέταιρος</dt><dd>τί σὺ λέγεις; ποίοις θεοῖς;</dd></dl>
<dl><dt><span id="index.xml-sp-id2695700"><!--anchor--></span>Ἶρις</dt><dd>ποίοισιν; ἡμῖν τοῖς ἐν οὐρανῷ θεοῖς.</dd></dl>
<dl><dt><span id="index.xml-sp-id2695710"><!--anchor--></span>Πισθέταιρος</dt><dd><span class="linenum">1235</span>θεοὶ γὰρ ὑμεῖς;</dd></dl>
<dl><dt><span id="index.xml-sp-id2695721"><!--anchor--></span>Ἶρις</dt><dd>τίς γάρ ἐστ᾽ ἄλλος θεός;</dd></dl>
<dl><dt><span id="index.xml-sp-id2695733"><!--anchor--></span>Πισθέταιρος</dt><dd>ὄρνιθες ἀνθρώποισι νῦν εἰσιν θεοί,οἷς θυτέον αὐτούς, ἀλλὰ μὰ Δί᾽ οὐ τῷ Διί.</dd></dl>
<dl><dt><span id="index.xml-sp-id2695748"><!--anchor--></span>Ἶρις</dt><dd>ὦ μῶρε μῶρε μὴ θεῶν κίνει φρέναςδεινάς, ὅπως μή σου γένος πανώλεθρον<span class="linenum">1240</span>Διὸς μακέλλῃ πᾶν ἀναστρέψῃ Δίκη,λιγνὺς δὲ σῶμα καὶ δόμων περιπτυχὰςκαταιθαλώσῃ σου Λικυμνίαις βολαῖς.</dd></dl>
<dl><dt><span id="index.xml-sp-id2695778"><!--anchor--></span>Πισθέταιρος</dt><dd>ἄκουσον αὕτη· παῦε τῶν παφλασμάτων·ἔχ᾽ ἀτρέμα. φέρ᾽ ἴδω, πότερα Λυδὸν ἢ Φρύγα<span class="linenum">1245</span>ταυτὶ λέγουσα μορμολύττεσθαι δοκεῖς;ἆρ᾽ οἶσθ᾽ ὅτι Ζεὺς εἴ με λυπήσει πέρα,μέλαθρα μὲν αὐτοῦ καὶ δόμους Ἀμφίονοςκαταιθαλώσω πυρφόροισιν αἰετοῖς;πέμψω δὲ πορφυρίωνας ἐς τὸν οὐρανὸν<span class="linenum">1250</span>ὄρνις ἐπ᾽ αὐτὸν παρδαλᾶς ἐνημμένουςπλεῖν ἑξακοσίους τὸν ἀριθμόν. καὶ δή ποτεεἷς Πορφυρίων αὐτῷ παρέσχε πράγματα.σὺ δ᾽ εἴ με λυπήσεις τι, τῆς διακόνουπρώτης ἀνατείνας τὼ σκέλει διαμηριῶ<span class="linenum">1255</span>τὴν Ἶριν αὐτήν, ὥστε θαυμάζειν ὅπωςοὕτω γέρων ὢν στύομαι τριέμβολον.</dd></dl>
<dl><dt><span id="index.xml-sp-id2695853"><!--anchor--></span>Ἶρις</dt><dd>διαρραγείης ὦ μέλ᾽ αὐτοῖς ῥήμασιν.</dd></dl>
<dl><dt><span id="index.xml-sp-id2695863"><!--anchor--></span>Πισθέταιρος</dt><dd>οὐκ ἀποσοβήσεις; οὐ ταχέως; εὐρὰξ πατάξ.</dd></dl>
<dl><dt><span id="index.xml-sp-id2695874"><!--anchor--></span>Ἶρις</dt><dd>ἦ μήν σε παύσει τῆς ὕβρεως οὑμὸς πατήρ.</dd></dl>
<dl><dt><span id="index.xml-sp-id2695884"><!--anchor--></span>Πισθέταιρος</dt><dd><span class="linenum">1260</span>οἴμοι τάλας. οὔκουν ἑτέρωσε πετομένηκαταιθαλώσεις τῶν νεωτέρων τινά;</dd></dl></div>
<div class="chapter" id="id2750376"><h3 class="shouldIhide-antistrophe"> antistrophe</h3>
<dl><dt><span id="index.xml-sp-id2695918"><!--anchor--></span>Χορός</dt><dd>ἀποκεκλῄκαμεν διογενεῖς θεοὺςμηκέτι τὴν ἐμὴν διαπερᾶν πόλιν,<span class="linenum">1265</span>μηδέ &lt;γέ&gt; τιν᾽ ἱερόθυτον ἀνὰ δάπεδον ἔτιτῇδε βροτῶν θεοῖσι πέμπειν καπνόν.</dd></dl>
<dl><dt><span id="index.xml-sp-id2695944"><!--anchor--></span>Πισθέταιρος</dt><dd>δεινόν γε τὸν κήρυκα τὸν παρὰ τοὺς βροτοὺς<span class="linenum">1270</span>οἰχόμενον, εἰ μηδέποτε νοστήσει πάλιν.</dd></dl>
<dl><dt><span id="index.xml-sp-id2695961"><!--anchor--></span>Κῆρυξ</dt><dd>ὦ Πισθέταιρ᾽ ὦ μακάρι᾽ ὦ σοφώτατε,ὦ κλεινότατ᾽ ὦ σοφώτατ᾽ ὦ γλαφυρώτατε,ὦ τρισμακάρι᾽ ὦ κατακέλευσον.</dd></dl>
<dl><dt><span id="index.xml-sp-id2695980"><!--anchor--></span>Πισθέταιρος</dt><dd>τί σὺ λέγεις;</dd></dl>
<dl><dt><span id="index.xml-sp-id2695991"><!--anchor--></span>Κῆρυξ</dt><dd>στεφάνῳ σε χρυσῷ τῷδε σοφίας οὕνεκα<span class="linenum">1275</span>στεφανοῦσι καὶ τιμῶσιν οἱ πάντες λεῴ.</dd></dl>
<dl><dt><span id="index.xml-sp-id2696008"><!--anchor--></span>Πισθέταιρος</dt><dd>δέχομαι. τί δ᾽ οὕτως οἱ λεῲ τιμῶσί με;</dd></dl>
<dl><dt><span id="index.xml-sp-id2696018"><!--anchor--></span>Κῆρυξ</dt><dd>ὦ κλεινοτάτην αἰθέριον οἰκίσας πόλιν,οὐκ οἷσθ᾽ ὅσην τιμὴν παρ᾽ ἀνθρώποις φέρει,ὅσους τ᾽ ἐραστὰς τῆσδε τῆς χώρας ἔχεις.<span class="linenum">1280</span>πρὶν μὲν γὰρ οἰκίσαι σε τήνδε τὴν πόλιν,ἐλακωνομάνουν ἅπαντες ἄνθρωποι τότε,ἐκόμων ἐπείνων ἐρρύπων ἐσωκράτουνσκυτάλι᾽ ἐφόρουν, νυνὶ δ᾽ ὑποστρέψαντες αὖὀρνιθομανοῦσι, πάντα δ᾽ ὑπὸ τῆς ἡδονῆς<span class="linenum">1285</span>ποιοῦσιν ἅπερ ὄρνιθες ἐκμιμούμενοι·πρῶτον μὲν εὐθὺς πάντες ἐξ εὐνῆς ἅμαἐπέτονθ᾽ ἕωθεν ὥσπερ ἡμεῖς ἐπὶ νομόν·κἄπειτ᾽ ἂν ἅμα κατῆραν ἐς τὰ βιβλία·εἶτ᾽ ἀπενέμοντ᾽ ἐνταῦθα τὰ ψηφίσματα.<span class="linenum">1290</span>ὠρνιθομάνουν δ᾽ οὕτω περιφανῶς ὥστε καὶπολλοῖσιν ὀρνίθων ὀνόματ᾽ ἦν κείμενα.πέρδιξ μὲν εἷς κάπηλος ὠνομάζετοχωλός, Μενίππῳ δ᾽ ἦν χελιδὼν τοὔνομα,Ὀπουντίῳ δ᾽ ὀφθαλμὸν οὐκ ἔχων κόραξ,<span class="linenum">1295</span>κορυδὸς Φιλοκλέει, χηναλώπηξ Θεογένει,ἶβις Λυκούργῳ, Χαιρεφῶντι νυκτερίς,Συρακοσίῳ δὲ κίττα· Μειδίας δ᾽ ἐκεῖὄρτυξ ἐκαλεῖτο· καὶ γὰρ ᾔκειν ὄρτυγιὑπὸ στυφοκόπου τὴν κεφαλὴν πεπληγμένῳ.<span class="linenum">1300</span>ᾖδον δ᾽ ὑπὸ φιλορνιθίας πάντες μέλη,ὅπου χελιδὼν ἦν τις ἐμπεποιημένηἢ πηνέλοψ ἢ χήν τις ἢ περιστερὰἢ πτέρυγες, ἢ πτεροῦ τι καὶ σμικρὸν προσῆν.τοιαῦτα μὲν τἀκεῖθεν. ἓν δέ σοι λέγω·<span class="linenum">1305</span>ἥξουσ᾽ ἐκεῖθεν δεῦρο πλεῖν ἢ μύριοιπτερῶν δεόμενοι καὶ τρόπων γαμψωνύχων·ὥστε πτερῶν σοι τοῖς ἐποίκοις δεῖ ποθέν.</dd></dl>
<dl><dt><span id="index.xml-sp-id2696178"><!--anchor--></span>Πισθέταιρος</dt><dd>οὐκ ἆρα μὰ Δί᾽ ἡμῖν ἔτ᾽ ἔργον ἑστάναι.ἀλλ᾽ ὡς τάχιστα σὺ μὲν ἰὼν τὰς ἀρρίχους<span class="linenum">1310</span>καὶ τοὺς κοφίνους ἅπαντας ἐμπίμπλη πτερῶν·Μανῆς δὲ φερέτω μοι θύραζε τὰ πτερά·ἐγὼ δ᾽ ἐκείνων τοὺς προσιόντας δέξομαι.</dd></dl></div></div>
  </body>
</html>
