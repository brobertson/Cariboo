<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Episode</title>
  </head>
  <body>
    <div class="chapter" id="id2751256"><h2 class="shouldIhide-Episode"> Episode</h2>
<dl><dt><span id="index.xml-sp-id2696410"><!--anchor--></span>Πισθέταιρος</dt><dd><span class="linenum">1335</span>οὔ τοι μὰ τὰς κερχνῇδας ἔτι σοῦ σχήσομαι,οὕτως ὁρῶν σε δειλὸν ὄντα καὶ βραδύν.</dd></dl>
<div class="chapter" id="id2751309"><h3 class="shouldIhide-lyric"> lyric</h3>
<dl><dt><span id="index.xml-sp-id2696444"><!--anchor--></span>Πατραλοίας</dt><dd>γενοίμαν αἰετὸς ὑψιπέτας,ὡς ἀμποταθείην ὑπὲρ ἀτρυγέτουγλαυκᾶς ἐπ᾽ οἶδμα λίμνας.</dd></dl>
<dl><dt><span id="index.xml-sp-id2696462"><!--anchor--></span>Πισθέταιρος</dt><dd><span class="linenum">1340</span>ἔοικεν οὐ ψευδαγγελήσειν ἅγγελος.ᾁδων γὰρ ὅδε τις αἰετοὺς προσέρχεται.</dd></dl>
<dl><dt><span id="index.xml-sp-id2696479"><!--anchor--></span>Πατραλοίας</dt><dd>αἰβοῖ·οὐκ ἔστιν οὐδὲν τοῦ πέτεσθαι γλυκύτερον·ὀρνιθομανῶ γὰρ καὶ πέτομαι καὶ βούλομαι<span class="linenum">1345</span>οἰκεῖν μεθ᾽ ὑμῶν κἀπιθυμῶ τῶν νόμων.</dd></dl>
<dl><dt><span id="index.xml-sp-id2696504"><!--anchor--></span>Πισθέταιρος</dt><dd>ποίων νόμων; πολλοὶ γὰρ ὀρνίθων νόμοι.</dd></dl>
<dl><dt><span id="index.xml-sp-id2696515"><!--anchor--></span>Πατραλοίας</dt><dd>πάντων· μάλιστα δ᾽ ὅτι καλὸν νομίζεταιτὸν πατέρα τοῖς ὄρνισιν ἄγχειν καὶ δάκνειν.</dd></dl>
<dl><dt><span id="index.xml-sp-id2696530"><!--anchor--></span>Πισθέταιρος</dt><dd>καὶ νὴ Δί᾽ ἀνδρεῖόν γε πάνυ νομιζομεν,<span class="linenum">1350</span>ὃς ἂν πεπλήγῃ τὸν πατέρα νεοττὸς ὤν.</dd></dl>
<dl><dt><span id="index.xml-sp-id2696547"><!--anchor--></span>Πατραλοίας</dt><dd>διὰ ταῦτα μέντοι δεῦρ᾽ ἀνοικισθεὶς ἐγὼἄγχειν ἐπιθυμῶ τὸν πατέρα καὶ πάντ᾽ ἔχειν.</dd></dl>
<dl><dt><span id="index.xml-sp-id2696562"><!--anchor--></span>Πισθέταιρος</dt><dd>ἀλλ᾽ ἔστιν ἡμῖν τοῖσιν ὄρνισιν νόμοςπαλαιὸς ἐν ταῖς τῶν πελαργῶν κύρβεσιν·<span class="linenum">1355</span>ἐπὴν ὁ πατὴρ ὁ πελαργὸς ἐκπετησίμουςπάντας ποιήσῃ τοὺς πελαργιδέας τρέφων,δεῖ τοὺς νεοττοὺς τὸν πατέρα πάλιν τρέφειν.</dd></dl>
<dl><dt><span id="index.xml-sp-id2696593"><!--anchor--></span>Πατραλοίας</dt><dd>ἀπέλαυσά τἄρα νὴ Δί᾽ ἐλθὼν ἐνθαδί,εἴπερ γέ μοι καὶ τὸν πατέρα βοσκητέον.</dd></dl>
<dl><dt><span id="index.xml-sp-id2696608"><!--anchor--></span>Πισθέταιρος</dt><dd><span class="linenum">1360</span>οὐδέν γ᾽. ἐπειδήπερ γὰρ ἦλθες ὦ μέλεεὔνους, πτερώσω σ᾽ ὥσπερ ὄρνιν ὀρφανόν.σοὶ δ᾽ ὦ νεανίσκ᾽ οὐ κακῶς ὑποθήσομαι,ἀλλ᾽ οἷάπερ αὐτὸς ἔμαθον ὅτε παῖς ἦ. σὺ γὰρτὸν μὲν πατέρα μὴ τύπτε· ταυτηνδὶ λαβὼν<span class="linenum">1365</span>τὴν πτέρυγα καὶ τουτὶ τὸ πλῆκτρον θἀτέρᾳ,νομίσας ἀλεκτρυόνος ἔχειν τονδὶ λόφον,φρούρει στρατεύου μισθοφορῶν σαυτὸν τρέφε,τὸν πατέρ ἔα ζῆν· ἀλλ᾽ ἐπειδὴ μάχιμος εἶ,ἐς τἀπὶ Θρᾴκης ἀποπέτου κἀκεῖ μάχου.</dd></dl>
<dl><dt><span id="index.xml-sp-id2696664"><!--anchor--></span>Πατραλοίας</dt><dd><span class="linenum">1370</span>νὴ τὸν Διόνυσον εὖ γέ μοι δοκεῖς λέγειν,καὶ πείσομαί σοι.</dd></dl>
<dl><dt><span id="index.xml-sp-id2696681"><!--anchor--></span>Πισθέταιρος</dt><dd>νοῦν ἄρ᾽ ἔξεις νὴ Δία.</dd></dl></div>
<div class="chapter" id="id2751776"><h3 class="shouldIhide-lyric"> lyric</h3>
<dl><dt><span id="index.xml-sp-id2696710"><!--anchor--></span>Κινησίας</dt><dd>ἀναπέτομαι δὴ πρὸς Ὄλυμπον πτερύγεσσι κούφαις·πέτομαι δ᾽ ὁδὸν ἄλλοτ᾽ ἐπ᾽ ἄλλαν μελέων —</dd></dl>
<dl><dt><span id="index.xml-sp-id2696725"><!--anchor--></span>Πισθέταιρος</dt><dd><span class="linenum">1375</span>τουτὶ τὸ πρᾶγμα φορτίου δεῖται πτερῶν.</dd></dl>
<dl><dt><span id="index.xml-sp-id2696737"><!--anchor--></span>Κινησίας</dt><dd>ἀφόβῳ φρενὶ σώματί τε νέαν ἐφέπων —</dd></dl>
<dl><dt><span id="index.xml-sp-id2696748"><!--anchor--></span>Πισθέταιρος</dt><dd>ἀσπαζόμεσθα φιλύρινον Κινησίαν.τί δεῦρο πόδα σὺ κυλλὸν ἀνὰ κύκλον κυκλεῖς;</dd></dl>
<dl><dt><span id="index.xml-sp-id2696763"><!--anchor--></span>Κινησίας</dt><dd><span class="linenum">1380</span>ὄρνις γενέσθαι βούλομαι λιγύφθογγος ἀηδών.</dd></dl>
<dl><dt><span id="index.xml-sp-id2696775"><!--anchor--></span>Πισθέταιρος</dt><dd>παῦσαι μελῳδῶν, ἀλλ᾽ ὅ τι λέγεις εἰπέ μοι.</dd></dl>
<dl><dt><span id="index.xml-sp-id2696786"><!--anchor--></span>Κινησίας</dt><dd>ὑπὸ σοῦ πτερωθεὶς βούλομαι μετάρσιοςἀναπτόμενος ἐκ τῶν νεφελῶν καινὰς λαβεῖν<span class="linenum">1385</span>ἀεροδονήτους καὶ νιφοβόλους ἀναβολάς.</dd></dl>
<dl><dt><span id="index.xml-sp-id2696807"><!--anchor--></span>Πισθέταιρος</dt><dd>ἐκ τῶν νεφελῶν γὰρ ἄν τις ἀναβολὰς λάβοι;</dd></dl>
<dl><dt><span id="index.xml-sp-id2696818"><!--anchor--></span>Κινησίας</dt><dd>κρέμαται μὲν οὖν ἐντεῦθεν ἡμῶν ἡ τέχνη.τῶν διθυράμβων γὰρ τὰ λαμπρὰ γίγνεταιἀέρια καὶ σκότιά γε καὶ κυαναυγέα<span class="linenum">1390</span>καὶ πτεροδόνητα· σὺ δὲ κλύων εἴσει τάχα.</dd></dl>
<dl><dt><span id="index.xml-sp-id2696844"><!--anchor--></span>Πισθέταιρος</dt><dd>οὐ δῆτ᾽ ἔγωγε.</dd></dl>
<dl><dt><span id="index.xml-sp-id2696853"><!--anchor--></span>Κινησίας</dt><dd>νὴ τὸν Ἡρακλέα σύ γε.ἅπαντα γὰρ δίειμί σοι τὸν ἀέρα.</dd></dl>
<dl><dt><span id="index.xml-sp-id2696869"><!--anchor--></span></dt><dd>εἴδωλα πετεινῶναἰθεροδρόμωνοἰωνῶν ταναοδείρων —</dd></dl>
<dl><dt><span id="index.xml-sp-id2696883"><!--anchor--></span>Πισθέταιρος</dt><dd><span class="linenum">1395</span>ὠόπ.</dd></dl>
<dl><dt><span id="index.xml-sp-id2696894"><!--anchor--></span>Κινησίας</dt><dd>τὸν ἁλάδρομον ἁλάμενοςἅμ᾽ ἀνεμων πνοαῖσι βαίην.</dd></dl>
<dl><dt><span id="index.xml-sp-id2696908"><!--anchor--></span>Πισθέταιρος</dt><dd>νὴ τὸν Δί᾽ ἦ ᾽γώ σου καταπαύσω τὰς πνοάς.</dd></dl>
<dl><dt><span id="index.xml-sp-id2696919"><!--anchor--></span>Κινησίας</dt><dd>τοτὲ μὲν νοτίαν στείχων πρὸς ὁδόν,τοτὲ δ᾽ αὖ βορέᾳ σῶμα πελάζων<span class="linenum">1400</span>ἀλίμενον αἰθέρος αὔλακα τέμνων.</dd></dl>
<dl><dt><span id="index.xml-sp-id2696940"><!--anchor--></span></dt><dd>χαρίεντά γ᾽ ὦ πρεσβῦτ᾽ ἐσοφίσω καὶ σοφά.</dd></dl>
<dl><dt><span id="index.xml-sp-id2696945"><!--anchor--></span>Πισθέταιρος</dt><dd>οὐ γὰρ σὺ χαίρεις πτεροδόνητος γενόμενος;</dd></dl>
<dl><dt><span id="index.xml-sp-id2696956"><!--anchor--></span>Κινησίας</dt><dd>ταυτὶ πεποίηκας τὸν κυκλιοδιδάσκαλον,ὂς ταῖσι φυλαῖς περιμάχητός εἰμ᾽ ἀεί;</dd></dl>
<dl><dt><span id="index.xml-sp-id2696971"><!--anchor--></span>Πισθέταιρος</dt><dd><span class="linenum">1405</span>βούλει διδάσκειν καὶ παρ᾽ ἡμῖν οὖν μένωνΛεωτροφίδῃ χορὸν πετομένων ὀρνέωνΚεκροπίδα φυλήν;</dd></dl>
<dl><dt><span id="index.xml-sp-id2696991"><!--anchor--></span>Κινησίας</dt><dd>καταγελᾷς μου, δῆλος εἶ.ἀλλ᾽ οὖν ἔγωγ᾽ οὐ παύσομαι, τοῦτ᾽ ἴσθ᾽ ὅτι,πρὶν ἂν πτερωθεὶς διαδράμω τὸν ἀέρα.</dd></dl></div>
<div class="chapter" id="id2752341"><h3 class="shouldIhide-lyric"> lyric</h3>
<dl><dt><span id="index.xml-sp-id2697029"><!--anchor--></span>Συκοφάντης</dt><dd><span class="linenum">1410</span>ὄρνιθες τίνες οὐδὲν ἔχοντες πτεροποίκιλοι,τανυσίπτερε ποικίλα χελιδοῖ;</dd></dl>
<dl><dt><span id="index.xml-sp-id2697046"><!--anchor--></span>Πισθέταιρος</dt><dd>τουτὶ τὸ κακὸν οὐ φαῦλον ἐξεγρήγορεν.ὅδ᾽ αὖ μινυρίζων δεῦρό τις προσέρχεται.</dd></dl>
<dl><dt><span id="index.xml-sp-id2697061"><!--anchor--></span>Συκοφάντης</dt><dd><span class="linenum">1415</span>τανυσίπτερε ποικίλα μάλ᾽ αὖθις.</dd></dl>
<dl><dt><span id="index.xml-sp-id2697073"><!--anchor--></span>Πισθέταιρος</dt><dd>ἐς θοἰμάτιον τὸ σκόλιον ᾁδειν μοι δοκεῖ,δεῖσθαι δ᾽ ἔοικεν οὐκ ὀλίγων χελιδόνων.</dd></dl>
<dl><dt><span id="index.xml-sp-id2697089"><!--anchor--></span>Συκοφάντης</dt><dd>τίς ὁ πτερῶν δεῦρ᾽ ἐστὶ τοὺς ἀφικνουμένους;</dd></dl>
<dl><dt><span id="index.xml-sp-id2697099"><!--anchor--></span>Πισθέταιρος</dt><dd>ὁδὶ πάρεστιν· ἀλλ᾽ ὅτου δεῖ χρὴ λέγειν.</dd></dl>
<dl><dt><span id="index.xml-sp-id2697110"><!--anchor--></span>Συκοφάντης</dt><dd><span class="linenum">1420</span>πτερῶν πτερῶν δεῖ· μὴ πύθῃ τὸ δεύτερον.</dd></dl>
<dl><dt><span id="index.xml-sp-id2697122"><!--anchor--></span>Πισθέταιρος</dt><dd>μῶν εὐθὺ Πελλήνης πέτεσθαι διανοεῖ;</dd></dl>
<dl><dt><span id="index.xml-sp-id2697133"><!--anchor--></span>Συκοφάντης</dt><dd>μὰ Δί᾽ ἀλλὰ κλητήρ εἰμι νησιωτικὸςκαὶ συκοφάντης —</dd></dl>
<dl><dt><span id="index.xml-sp-id2697147"><!--anchor--></span>Πισθέταιρος</dt><dd>ὦ μακάριε τῆς τέχνης.</dd></dl>
<dl><dt><span id="index.xml-sp-id2697159"><!--anchor--></span>Συκοφάντης</dt><dd>καὶ πραγματοδίφης. εἶτα δέομαι πτερὰ λαβὼν<span class="linenum">1425</span>κύκλῳ περισοβεῖν τὰς πόλεις καλούμενος.</dd></dl>
<dl><dt><span id="index.xml-sp-id2697176"><!--anchor--></span>Πισθέταιρος</dt><dd>ὑπὸ πτερύγων τι προσκαλεῖ σοφώτερον;</dd></dl>
<dl><dt><span id="index.xml-sp-id2697186"><!--anchor--></span>Συκοφάντης</dt><dd>μὰ Δί᾽ ἀλλ᾽ ἵν᾽ οἱ λῃσταί τε μὴ λυπῶσί με,μετὰ τῶν γεράνων τ᾽ ἐκεῖθεν ἀναχωρῶ πάλιν,ἀνθ᾽ ἕρματος πολλὰς καταπεπωκὼς δίκας.</dd></dl>
<dl><dt><span id="index.xml-sp-id2697207"><!--anchor--></span>Πισθέταιρος</dt><dd><span class="linenum">1430</span>τουτὶ γὰρ ἐργάζει σὺ τοὔργον; εἰπέ μοι,νεανίας ὢν συκοφαντεῖς τοὺς ξένους;</dd></dl>
<dl><dt><span id="index.xml-sp-id2697224"><!--anchor--></span>Συκοφάντης</dt><dd>τί γὰρ πάθω; σκάπτειν γὰρ οὐκ ἐπίσταμαι.</dd></dl>
<dl><dt><span id="index.xml-sp-id2697234"><!--anchor--></span>Πισθέταιρος</dt><dd>ἀλλ᾽ ἔστιν ἕτερα νὴ Δί᾽ ἔργα σώφρονα,ἀφ᾽ ὧν διαζῆν ἄνδρα χρῆν τοσουτονὶ<span class="linenum">1435</span>ἐκ τοῦ δικαίου μᾶλλον ἢ δικορραφεῖν.</dd></dl>
<dl><dt><span id="index.xml-sp-id2697263"><!--anchor--></span>Συκοφάντης</dt><dd>ὦ δαιμόνιε μὴ νουθέτει μ᾽ ἀλλὰ πτέρου.</dd></dl>
<dl><dt><span id="index.xml-sp-id2697273"><!--anchor--></span>Πισθέταιρος</dt><dd>νῦν τοι λέγων πτερῶ σε.</dd></dl>
<dl><dt><span id="index.xml-sp-id2697283"><!--anchor--></span>Συκοφάντης</dt><dd>καὶ πῶς ἂν λόγοιςἄνδρα πτερώσειας σύ;</dd></dl>
<dl><dt><span id="index.xml-sp-id2697299"><!--anchor--></span>Πισθέταιρος</dt><dd>πάντες τοῖς λόγοιςἀναπτεροῦνται.</dd></dl>
<dl><dt><span id="index.xml-sp-id2697314"><!--anchor--></span>Συκοφάντης</dt><dd>πάντες;</dd></dl>
<dl><dt><span id="index.xml-sp-id2697326"><!--anchor--></span>Πισθέταιρος</dt><dd>οὐκ ἀκήκοας,<span class="linenum">1440</span>ὅταν λέγωσιν οἱ πατέρες ἑκάστοτετοῖς μειρακίοις ἐν τοῖσι κουρείοις ταδί;‘δεινῶς γέ μου τὸ μειράκιον Διειτρέφηςλέγων ἀνεπτέρωκεν ὥσθ᾽ ἱππηλατεῖν.’ὁ δέ τις τὸν αὑτοῦ φησιν ἐπὶ τραγῳδίᾳ<span class="linenum">1445</span>ἀνεπτερῶσθαι καὶ πεποτῆσθαι τὰς φρένας.</dd></dl>
<dl><dt><span id="index.xml-sp-id2697369"><!--anchor--></span>Συκοφάντης</dt><dd>λόγοισί τἄρα καὶ πτεροῦνται;</dd></dl>
<dl><dt><span id="index.xml-sp-id2697379"><!--anchor--></span>Πισθέταιρος</dt><dd>φήμ᾽ ἐγώ.ὑπὸ γὰρ λόγων ὁ νοῦς τε μετεωρίζεταιἐπαίρεταί τ᾽ ἄνθρωπος. οὕτω καί σ᾽ ἐγὼἀναπτερώσας βούλομαι χρηστοῖς λόγοις<span class="linenum">1450</span>τρέψαι πρὸς ἔργον νόμιμον.</dd></dl>
<dl><dt><span id="index.xml-sp-id2697410"><!--anchor--></span>Συκοφάντης</dt><dd>ἀλλ᾽ οὐ βούλομαι.</dd></dl>
<dl><dt><span id="index.xml-sp-id2697422"><!--anchor--></span>Πισθέταιρος</dt><dd>τί δαὶ ποιήσεις;</dd></dl>
<dl><dt><span id="index.xml-sp-id2697432"><!--anchor--></span>Συκοφάντης</dt><dd>τὸ γένος οὐ καταισχυνῶ.παππῷος ὁ βίος συκοφαντεῖν ἐστί μοι.ἀλλὰ πτέρου με ταχέσι καὶ κούφοις πτεροῖςἱέρακος ἢ κερχνῇδος, ὡς ἂν τοὺς ξένους<span class="linenum">1455</span>καλεσάμενος κᾆτ᾽ ἐγκεκληκὼς ἐνθαδὶκατ᾽ αὖ πέτωμαι πάλιν ἐκεῖσε.</dd></dl>
<dl><dt><span id="index.xml-sp-id2697468"><!--anchor--></span>Πισθέταιρος</dt><dd>μανθάνω.ὡδὶ λέγεις· ὅπως ἂν ὠφλήκῃ δίκηνἐνθάδε πρὶν ἥκειν ὁ ξένος.</dd></dl>
<dl><dt><span id="index.xml-sp-id2697488"><!--anchor--></span>Συκοφάντης</dt><dd>πάνυ μανθάνεις.</dd></dl>
<dl><dt><span id="index.xml-sp-id2697500"><!--anchor--></span>Πισθέταιρος</dt><dd>κἄπειθ᾽ ὁ μὲν πλεῖ δεῦρο, σὺ δ᾽ ἐκεῖσ᾽ αὖ  πέτει<span class="linenum">1460</span>ἁρπασόμενος τὰ χρήματ᾽ αὐτοῦ.</dd></dl>
<dl><dt><span id="index.xml-sp-id2697517"><!--anchor--></span>Συκοφάντης</dt><dd>πάντ᾽ ἔχεις.βέμβικος οὐδὲν διαφέρειν δεῖ.</dd></dl>
<dl><dt><span id="index.xml-sp-id2697533"><!--anchor--></span>Πισθέταιρος</dt><dd>μανθάνωβέμβικα· καὶ μὴν ἔστι μοι νὴ τὸν Δίακάλλιστα Κορκυραῖα τοιαυτὶ πτερά.</dd></dl>
<dl><dt><span id="index.xml-sp-id2697553"><!--anchor--></span>Συκοφάντης</dt><dd>οἴμοι τάλας μάστιγ᾽ ἔχεις.</dd></dl>
<dl><dt><span id="index.xml-sp-id2697563"><!--anchor--></span>Πισθέταιρος</dt><dd>πτερὼ μὲν οὖν,<span class="linenum">1465</span>οἷσί σε ποιήσω τήμερον βεμβικιᾶν.</dd></dl>
<dl><dt><span id="index.xml-sp-id2697581"><!--anchor--></span>Συκοφάντης</dt><dd>οἴμοι τάλας.</dd></dl>
<dl><dt><span id="index.xml-sp-id2697591"><!--anchor--></span>Πισθέταιρος</dt><dd>οὐ πτερυγιεῖς ἐντευθενί;οὐκ ἀπολιβάξεις ὦ κάκιστ᾽ ἀπολούμενος;πικρὰν τάχ᾽ ὄψει στρεψοδικοπανουργίαν.ἀπίωμεν ἡμεῖς ξυλλαβόντες τὰ πτερά.</dd></dl></div></div>
  </body>
</html>
