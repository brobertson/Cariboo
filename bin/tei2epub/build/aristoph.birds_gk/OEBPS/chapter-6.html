<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Agon</title>
  </head>
  <body>
    <div class="chapter" id="id2736418"><h2 class="shouldIhide-Agon"> Agon</h2>
<div class="chapter" id="id2736431"><h3 class="shouldIhide-strophe"> strophe</h3>
<dl><dt><span id="index.xml-sp-id2687661"><!--anchor--></span>Χορός</dt><dd>ἔα ἔα,προδεδόμεθ᾽ ἀνόσιά τ᾽ ἐπάθομεν·ὃς γὰρ φίλος ἦν ὁμότροφά θ᾽ ἡμῖν<span class="linenum">330</span>ἐνέμετο πεδία παρ᾽ ἡμῖν,παρέβη μὲν θεσμοὺς ἀρχαίους,παρέβη δ᾽ ὅρκους ὀρνίθων·ἐς δὲ δόλον ἐκάλεσε, παρέβαλέ τ᾽ ἐμὲ παρὰγένος ἀνόσιον, ὅπερ ἐξότ᾽ ἐγένετ᾽ ἐπ᾽ ἐμοὶ<span class="linenum">335</span>πολέμιον ἐτράφη.</dd></dl></div>
<div class="chapter" id="id2736544"><h3 class="shouldIhide-katakeleusmenos"> katakeleusmenos</h3>
<dl><dt><span id="index.xml-sp-id2687726"><!--anchor--></span>Χορός</dt><dd>ἀλλὰ πρὸς τοῦτον μὲν ἡμῖν ἐστιν ὕστερος λόγος·τὼ δὲ πρεσβύτα δοκεῖ μοι τώδε δοῦναι τὴν δίκηνδιαφορηθῆναί θ᾽ ὑφ᾽ ἡμῶν.</dd></dl>
<dl><dt><span id="index.xml-sp-id2687745"><!--anchor--></span>Πισθέταιρος</dt><dd>ὡς ἀπωλόμεσθ᾽ ἄρα.</dd></dl></div>
<div class="chapter" id="id2736621"><h3 class="shouldIhide-epirrheme"> epirrheme</h3>
<dl><dt><span id="index.xml-sp-id2687772"><!--anchor--></span>Ἐυελπίδης</dt><dd>αἴτιος μέντοι σὺ νῷν εἶ τῶν κακῶν τούτων  μόνος.<span class="linenum">340</span>ἐπὶ τί γάρ μ᾽ ἐκεῖθεν ἦγες;</dd></dl>
<dl><dt><span id="index.xml-sp-id2687788"><!--anchor--></span>Πισθέταιρος</dt><dd>ἵν᾽ ἀκολουθοίης ἐμοί.</dd></dl>
<dl><dt><span id="index.xml-sp-id2687799"><!--anchor--></span>Ἐυελπίδης</dt><dd>ἵνα μὲν οὖν κλάοιμι μεγάλα.</dd></dl>
<dl><dt><span id="index.xml-sp-id2687808"><!--anchor--></span>Πισθέταιρος</dt><dd>τοῦτο μὲν ληρεῖς ἔχωνκάρτα· πῶς κλαύσει γάρ, ἢν ἅπαξ γε τὠφθαλμὼ ᾽κκοπῇς;</dd></dl></div>
<div class="chapter" id="id2736735"><h3 class="shouldIhide-antistrophe"> antistrophe</h3>
<dl><dt><span id="index.xml-sp-id2687840"><!--anchor--></span>Χορός</dt><dd>ἰὼ ἰώ,ἔπαγ᾽ ἔπιθ᾽ ἐπίφερε πολέμιον<span class="linenum">345</span>ὁρμὰν φονίαν, πτέρυγά τε παντᾷἐπίβαλε περί τε κύκλωσαι·ὡς δεῖ τώδ᾽ οἰμώζειν ἄμφωκαὶ δοῦναι ῥύγχει φορβάν.οὔτε γὰρ ὄρος σκιερὸν οὔτε νέφος αἰθέριον<span class="linenum">350</span>οὔτε πολιὸν πέλαγος ἔστιν ὅ τι δέξεταιτώδ᾽ ἀποφυγόντε με.</dd></dl></div>
<div class="chapter" id="id2736845"><h3 class="shouldIhide-antikatakeleusmenos"> antikatakeleusmenos</h3>
<dl><dt><span id="index.xml-sp-id2687905"><!--anchor--></span>Χορός</dt><dd>ἀλλὰ μὴ μέλλωμεν ἤδη τώδε τίλλειν καὶ δάκνειν.ποῦ ᾽σθ᾽ ὁ ταξίαρχος; ἐπαγέτω τὸ δεξιὸν κέρας.</dd></dl></div>
<div class="chapter" id="id2736897"><h3 class="shouldIhide-antepirrheme"> antepirrheme</h3>
<dl><dt><span id="index.xml-sp-id2687936"><!--anchor--></span>Ἐυελπίδης</dt><dd>τοῦτ᾽ ἐκεῖνο· ποῖφύγω δύστηνος;</dd></dl>
<dl><dt><span id="index.xml-sp-id2687945"><!--anchor--></span>Πισθέταιρος</dt><dd>οὗτος οὐ μενεῖς;</dd></dl>
<dl><dt><span id="index.xml-sp-id2687955"><!--anchor--></span>Ἐυελπίδης</dt><dd><span class="linenum">355</span>ἵν᾽ ὑπὸ τούτων διαφορηθῶ;</dd></dl>
<dl><dt><span id="index.xml-sp-id2687966"><!--anchor--></span>Πισθέταιρος</dt><dd>πῶς γὰρ ἂν τούτους δοκεῖςἐκφυγεῖν;</dd></dl>
<dl><dt><span id="index.xml-sp-id2687981"><!--anchor--></span>Ἐυελπίδης</dt><dd>οὐκ οἶδ᾽ ὅπως ἄν.</dd></dl>
<dl><dt><span id="index.xml-sp-id2687991"><!--anchor--></span>Πισθέταιρος</dt><dd>ἀλλ᾽ ἐγώ τοί σοι λέγω,ὅτι μένοντε δεῖ μάχεσθαι λαμβάνειν τε τῶν χυτρῶν.</dd></dl>
<dl><dt><span id="index.xml-sp-id2688007"><!--anchor--></span>Ἐυελπίδης</dt><dd>τί δὲ χύτρα νώ γ᾽ ὠφελήσει;</dd></dl>
<dl><dt><span id="index.xml-sp-id2688016"><!--anchor--></span>Πισθέταιρος</dt><dd>γλαῦξ μὲν οὐ πρόσεισι νῷν.</dd></dl>
<dl><dt><span id="index.xml-sp-id2688027"><!--anchor--></span>Ἐυελπίδης</dt><dd>τοῖς δὲ γαμψώνυξι τοισδί;</dd></dl>
<dl><dt><span id="index.xml-sp-id2688036"><!--anchor--></span>Πισθέταιρος</dt><dd>τὸν ὀβελίσκον ἁρπάσας<span class="linenum">360</span>εἶτα κατάπηξον προ` σαυτοῦ.</dd></dl>
<dl><dt><span id="index.xml-sp-id2688053"><!--anchor--></span>Ἐυελπίδης</dt><dd>τοῖσι δ᾽ ὀφθαλμοῖσι τί;</dd></dl>
<dl><dt><span id="index.xml-sp-id2688063"><!--anchor--></span>Πισθέταιρος</dt><dd>ὀξύβαφον ἐντευθενὶ προσδοῦ λαβὼν ἢ τρύβλιον.</dd></dl>
<dl><dt><span id="index.xml-sp-id2688073"><!--anchor--></span>Ἐυελπίδης</dt><dd>ὦ σοφώτατ᾽, εὖ γ᾽ ἀνηῦρες αὐτὸ καὶ στρατηγικῶς·ὑπερακοντίζεις σύ γ᾽ ἤδη Νικίαν ταῖς μηχαναῖς.</dd></dl>
<dl><dt><span id="index.xml-sp-id2688087"><!--anchor--></span>Χορός</dt><dd>ἐλελελεῦ χώρει κάθες τὸ ῥύγχος· οὐ μέλλειν ἐχρῆν.<span class="linenum">365</span>ἕλκε τίλλε παῖε δεῖρε, κόπτε πρώτην τὴν χύτραν.</dd></dl>
<dl><dt><span id="index.xml-sp-id2688103"><!--anchor--></span>Ἔποψ</dt><dd>εἰπέ μοι τί μέλλετ᾽ ὦ πάντων κάκιστα θηρίωνἀπολέσαι παθόντες οὐδὲν ἄνδρε καὶ διασπάσαιτῆς ἐμῆς γυναικὸς ὄντε ξυγγενεῖ καὶ φυλέτα;</dd></dl>
<dl><dt><span id="index.xml-sp-id2688122"><!--anchor--></span>Χορός</dt><dd>φεισόμεσθα γάρ τι τῶνδε μᾶλλον ἡμεῖς ἢ λύκων;<span class="linenum">370</span>ἢ τίνας τεισαίμεθ᾽ ἄλλους τῶνδ᾽ ἂν ἐχθίους  ἔτι;</dd></dl>
<dl><dt><span id="index.xml-sp-id2688138"><!--anchor--></span>Ἔποψ</dt><dd>εἰ δὲ τὴν φύσιν μὲν ἐχθροὶ τὸν δὲ νοῦν εἰσιν φίλοι,καὶ διδάξοντές τι δεῦρ᾽ ἥκουσιν ὑμᾶς χρήσιμον;</dd></dl>
<dl><dt><span id="index.xml-sp-id2688153"><!--anchor--></span>Χορός</dt><dd>πῶς δ᾽ ἂν οἵδ᾽ ἡμᾶς τι χρήσιμον διδάξειάν ποτεἢ φράσειαν, ὄντες ἐχθροὶ τοῖσι πάπποις τοῖς ἐμοῖς;</dd></dl>
<dl><dt><span id="index.xml-sp-id2688167"><!--anchor--></span>Ἔποψ</dt><dd><span class="linenum">375</span>ἀλλ᾽ ἀπ᾽ ἐχθρῶν δῆτα πολλὰ μανθάνουσιν οἱ σοφοί.ἡ γὰρ εὐλάβεια σῴζει πα´ντα. παρὰ μὲν οὖν φίλουοὐ μάθοις ἂν τοῦθ᾽, ὁ δ᾽ ἐχθρὸς εὐθὺς ἐξηνάγκασεν.αὐτίχ᾽ αἱ πόλεις παρ᾽ ἀνδρῶν γ᾽ ἔμαθον ἐχθρῶν κοὐ φίλωνἐκπονεῖν θ᾽ ὑψηλὰ τείχη ναῦς τε κεκτῆσθαι μακράς·<span class="linenum">380</span>τὸ δὲ μάθημα τοῦτο σῴζει παῖδας οἶκον χρήματα.</dd></dl>
<dl><dt><span id="index.xml-sp-id2688206"><!--anchor--></span>Χορός</dt><dd>ἔστι μὲν λόγων ἀκοῦσαι πρῶτον, ὡς ἡμῖν δοκεῖ,χρήσιμον· μάθοι γὰρ ἄν τις κἀπὸ τῶν ἐχθρῶν σοφόν.</dd></dl>
<dl><dt><span id="index.xml-sp-id2688220"><!--anchor--></span>Πισθέταιρος</dt><dd>οἵδε τῆς ὀργῆς χαλᾶν εἴξασιν. ἄναγ᾽ ἐπὶ σκέλος.</dd></dl>
<dl><dt><span id="index.xml-sp-id2688230"><!--anchor--></span>Ἔποψ</dt><dd>καὶ δίκαιόν γ᾽ ἐστὶ κἀμοὶ δεῖ νέμειν ὑμᾶς χάριν.</dd></dl>
<dl><dt><span id="index.xml-sp-id2688239"><!--anchor--></span>Χορός</dt><dd><span class="linenum">385</span>ἀλλὰ μὴν οὐδ᾽ ἄλλο σοί πω πρᾶγμ᾽ ἐνηντιώμεθα.</dd></dl></div>
<div class="chapter" id="id2737478"><h3 class="shouldIhide-antipnigos"> antipnigos</h3>
<dl><dt><span id="index.xml-sp-id2688267"><!--anchor--></span>Πισθέταιρος</dt><dd>μᾶλλον εἰρήνην ἄγουσι νὴ Δί᾽, ὥστε τὴν χύτραντώ τε τρυβλίω καθίει·καὶ τὸ δόρυ χρή, τὸν ὀβελίσκον,περιπατεῖν ἔχοντας ἡμᾶς<span class="linenum">390</span>τῶν ὅπλων ἐντός, παρ᾽ αὐτὴντὴν χύτραν ἄκραν ὁρῶνταςἐγγύς· ὡς οὐ φευκτέον νῷν.</dd></dl>
<dl><dt><span id="index.xml-sp-id2688304"><!--anchor--></span>Ἐυελπίδης</dt><dd>ἐτεὸν ἢν δ᾽ ἄρ᾽ ἀποθάνωμεν,κατορυχθησόμεσθα ποῦ γῆς;</dd></dl>
<dl><dt><span id="index.xml-sp-id2688317"><!--anchor--></span>Πισθέταιρος</dt><dd><span class="linenum">395</span>ὁ Κεραμεικὸς δέξεται νώ.δημοσίᾳ γὰρ ἵνα ταφῶμεν,φήσομεν πρὸς τοὺς στρατηγοὺςμαχομένω τοῖς πολεμίοισινἀποθανεῖν ἐν Ὀρνεαῖς.</dd></dl></div></div>
  </body>
</html>
