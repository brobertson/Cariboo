<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> antistrophe</title>
  </head>
  <body>
    <div class="chapter" id="id2753527"><h2 class="shouldIhide-antistrophe"> antistrophe</h2>
<dl><dt><span id="index.xml-sp-id2697721"><!--anchor--></span>Χορός</dt><dd>ἔστι δ᾽ αὗ χώρα πρὸς αὐτῷτῷ σκότῳ πόρρω τις ἐντῇ λύχνων ἐρημίᾳ,<span class="linenum">1485</span>ἔνθα τοῖς ἥρωσιν ἄνθρωποιξυναριστῶσι καὶ ξύν-εισι πλὴν τῆς ἑσπέρας.τηνικαῦτα δ᾽ οὐκέτ᾽ ἦνἀσφαλὲς ξυντυγχάνειν.<span class="linenum">1490</span>εἰ γὰρ ἐντύχοι τις ἥρῳτῶν βροτῶν νύκτωρ Ὀρέστῃ,γυμνὸς ἦν πληγεὶς ὑπ᾽ αὐτοῦπάντα τἀπιδέξια.</dd></dl>
<dl><dt><span id="index.xml-sp-id2697785"><!--anchor--></span>Προμηθεύς</dt><dd>οἴμοι τάλας, ὁ Ζεὺς ὅπως μή μ᾽ ὄψεται.<span class="linenum">1495</span>ποῦ Πισθέταιρός ἐστ᾽;</dd></dl>
<dl><dt><span id="index.xml-sp-id2697801"><!--anchor--></span>Πισθέταιρος</dt><dd>ἔα τουτὶ τί ἦν;τίς ὁ συγκαλυμμός;</dd></dl>
<dl><dt><span id="index.xml-sp-id2697817"><!--anchor--></span>Προμηθεύς</dt><dd>τῶν θεῶν ὁρᾷς τιναἐμοῦ κατόπιν ἐνταῦθα;</dd></dl>
<dl><dt><span id="index.xml-sp-id2697832"><!--anchor--></span>Πισθέταιρος</dt><dd>μὰ Δί᾽ ἐγὼ μὲν οὔ.τίς δ᾽ εἶ σύ;</dd></dl>
<dl><dt><span id="index.xml-sp-id2697848"><!--anchor--></span>Προμηθεύς</dt><dd>πηνίκ᾽ ἐστὶν ἄρα τῆς ἡμέρας;</dd></dl>
<dl><dt><span id="index.xml-sp-id2697860"><!--anchor--></span>Πισθέταιρος</dt><dd>ὁπηνίκα; σμικρόν τι μετὰ μεσημβρίαν.<span class="linenum">1500</span>ἀλλὰ σὺ τίς εἶ;</dd></dl>
<dl><dt><span id="index.xml-sp-id2697876"><!--anchor--></span>Προμηθεύς</dt><dd>βουλυτὸς ἢ περαιτέρω;</dd></dl>
<dl><dt><span id="index.xml-sp-id2697888"><!--anchor--></span>Πισθέταιρος</dt><dd>οἴμ᾽ ὡς βδελύττομαί σε.</dd></dl>
<dl><dt><span id="index.xml-sp-id2697898"><!--anchor--></span>Προμηθεύς</dt><dd>τί γὰρ ὁ Ζεὺς ποιεῖ;ἀπαιθριάζει τὰς νεφέλας ἢ ξυννέφει;</dd></dl>
<dl><dt><span id="index.xml-sp-id2697914"><!--anchor--></span>Πισθέταιρος</dt><dd>οἴμωζε μεγάλ᾽.</dd></dl>
<dl><dt><span id="index.xml-sp-id2697924"><!--anchor--></span>Προμηθεύς</dt><dd>οὕτω μὲν ἐκκεκαλύψομαι.</dd></dl>
<dl><dt><span id="index.xml-sp-id2697936"><!--anchor--></span>Πισθέταιρος</dt><dd>ὦ φίλε Προμηθεῦ.</dd></dl>
<dl><dt><span id="index.xml-sp-id2697946"><!--anchor--></span>Προμηθεύς</dt><dd>παῦε παῦε, μὴ βόα.</dd></dl>
<dl><dt><span id="index.xml-sp-id2697957"><!--anchor--></span>Πισθέταιρος</dt><dd><span class="linenum">1505</span>τί γὰρ ἔστι;</dd></dl>
<dl><dt><span id="index.xml-sp-id2697969"><!--anchor--></span>Προμηθεύς</dt><dd>σίγα, μὴ κάλει μου τοὔνομα·ἀπὸ γάρ μ᾽ ὀλεῖς, εἴ μ᾽ ἐνθάδ᾽ ὁ Ζεὺς  ὄψεται.ἀλλ᾽ ἵνα φράσω σοι πάντα τἄνω πράγματα,τουτὶ λαβών μου τὸ σκιάδειον ὑπέρεχεἄνωθεν, ὡς ἂν μή μ᾽ ὁρῶσιν οἱ θεοί.</dd></dl>
<dl><dt><span id="index.xml-sp-id2697999"><!--anchor--></span>Πισθέταιρος</dt><dd><span class="linenum">1510</span>ἰοὺ ἰού·εὖ γ᾽ ἐπενόησας αὐτὸ καὶ προμηθικῶς.ὑπόδυθι ταχὺ δὴ κᾆτα θαρρήσας λέγε.</dd></dl>
<dl><dt><span id="index.xml-sp-id2698020"><!--anchor--></span>Προμηθεύς</dt><dd>ἄκουε δή νυν.</dd></dl>
<dl><dt><span id="index.xml-sp-id2698029"><!--anchor--></span>Πισθέταιρος</dt><dd>ὡς ἀκούοντος λέγε.</dd></dl>
<dl><dt><span id="index.xml-sp-id2698041"><!--anchor--></span>Προμηθεύς</dt><dd>ἀπόλωλεν ὁ Ζεύς.</dd></dl>
<dl><dt><span id="index.xml-sp-id2698051"><!--anchor--></span>Πισθέταιρος</dt><dd>πηνίκ᾽ ἄττ᾽ ἀπώλετο;</dd></dl>
<dl><dt><span id="index.xml-sp-id2698062"><!--anchor--></span>Προμηθεύς</dt><dd><span class="linenum">1515</span>ἐξ οὗπερ ὑμεῖς ᾠκίσατε τὸν ἀέρα.θύει γὰρ οὐδεὶς οὐδὲν ἀνθρώπων ἔτιθεοῖσιν, οὐδὲ κνῖσα μηρίων ἄποἀνῆλθεν ὡς ἡμᾶς ἀπ᾽ ἐκείνου τοῦ χρόνου,ἀλλ᾽ ὡσπερεὶ Θεσμοφορίοις νηστεύομεν<span class="linenum">1520</span>ἄνευ θυηλῶν· οἱ δὲ βάρβαροι θεοὶπεινῶντες ὥσπερ Ἰλλυριοὶ κεκριγότεςἐπιστρατεύσειν φάσ᾽ ἄνωθεν τῷ Διί,εἰ μὴ παρέξει τἀμπόρι᾽ ἀνεῳγμένα,ἵν᾽ εἰσάγοιτο σπλάγχνα κατατετμημένα.</dd></dl>
<dl><dt><span id="index.xml-sp-id2698124"><!--anchor--></span>Πισθέταιρος</dt><dd><span class="linenum">1525</span>εἰσὶν γὰρ ἕτεροι βάρβαροι θεοί τινεςἄνωθεν ὑμῶν;</dd></dl>
<dl><dt><span id="index.xml-sp-id2698140"><!--anchor--></span>Προμηθεύς</dt><dd>οὐ γάρ εἰσι βάρβαροι,ὅθεν ὁ πατρῷός ἐστιν Ἐξηκεστίδῃ;</dd></dl>
<dl><dt><span id="index.xml-sp-id2698156"><!--anchor--></span>Πισθέταιρος</dt><dd>ὄνομα δὲ τούτοις τοῖς θεοῖς τοῖς βαρβάροιςτί ἔστιν;</dd></dl>
<dl><dt><span id="index.xml-sp-id2698170"><!--anchor--></span>Προμηθεύς</dt><dd>ὅ τι ἔστιν; Τριβαλλοί.</dd></dl>
<dl><dt><span id="index.xml-sp-id2698182"><!--anchor--></span>Πισθέταιρος</dt><dd>μανθάνω.<span class="linenum">1530</span>ἐντεῦθεν ἆρα τοὐπιτριβείης ἐγένετο;</dd></dl>
<dl><dt><span id="index.xml-sp-id2698200"><!--anchor--></span>Προμηθεύς</dt><dd>μάλιστα πάντων. ἓν δέ σοι λέγω σαφές·ἥξουσι πρέσβεις δεῦρο περὶ διαλλαγῶνπαρὰ τοῦ Διὸς καὶ τῶν Τριβαλλῶν τῶν ἄνω·ὑμεῖς δὲ μὴ σπένδεσθ᾽, ἐὰν μὴ παραδιδῷ<span class="linenum">1535</span>τὸ σκῆπτρον ὁ Ζεὺς τοῖσιν ὄρνισιν πάλιν,καὶ τὴν Βασίλειάν σοι γυναῖκ᾽ ἔχειν διδῷ.</dd></dl>
<dl><dt><span id="index.xml-sp-id2698236"><!--anchor--></span>Πισθέταιρος</dt><dd>τίς ἐστιν ἡ Βασίλεια;</dd></dl>
<dl><dt><span id="index.xml-sp-id2698246"><!--anchor--></span>Προμηθεύς</dt><dd>καλλίστη κόρη,ἥπερ ταμιεύει τὸν κεραυνὸν τοῦ Διὸςκαὶ τἄλλ᾽ ἁπαξάπαντα, τὴν εὐβουλίαν<span class="linenum">1540</span>τὴν εὐνομίαν τὴν σωφροσύνην τὰ νεώρια,τὴν λοιδορίαν τὸν κωλακρέτην τὰ τριώβολα.</dd></dl>
<dl><dt><span id="index.xml-sp-id2698277"><!--anchor--></span>Πισθέταιρος</dt><dd>ἅπαντά γ᾽ ἆρ᾽ αὐτῷ ταμιεύει;</dd></dl>
<dl><dt><span id="index.xml-sp-id2698287"><!--anchor--></span>Προμηθεύς</dt><dd>φήμ᾽ ἐγώ.ἥν γ᾽ ἢν σὺ παρ᾽ ἐκείνου παραλάβῃς, πάντ᾽ ἔχεις.τούτων ἕνεκα δεῦρ᾽ ἦλθον, ἵνα φράσαιμί σοι.<span class="linenum">1545</span>ἀεί ποτ᾽ ἀνθρώποις γὰρ εὔνους εἴμ᾽ ἐγώ.</dd></dl>
<dl><dt><span id="index.xml-sp-id2698315"><!--anchor--></span>Πισθέταιρος</dt><dd>μόνον θεῶν γὰρ διὰ σ᾽ ἀπανθρακίζομεν.</dd></dl>
<dl><dt><span id="index.xml-sp-id2698325"><!--anchor--></span>Προμηθεύς</dt><dd>μισῶ δ᾽ ἅπαντας τοὺς θεούς, ὡς οἶσθα σύ.</dd></dl>
<dl><dt><span id="index.xml-sp-id2698336"><!--anchor--></span>Πισθέταιρος</dt><dd>νὴ τὸν Δί᾽ ἀεὶ δῆτα θεομισὴς ἔφυς.</dd></dl>
<dl><dt><span id="index.xml-sp-id2698346"><!--anchor--></span>Προμηθεύς</dt><dd>Τίμων καθαρός. ἀλλ᾽ ὡς ἂν ἀποτρέχω πάλιν,<span class="linenum">1550</span>φέρε τὸ σκιάδειον, ἵνα με κἂν ὁ Ζεὺς ἴδῃἄνωθεν, ἀκολουθεῖν δοκῶ κανηφόρῳ.</dd></dl>
<dl><dt><span id="index.xml-sp-id2698368"><!--anchor--></span>Πισθέταιρος</dt><dd>καὶ τὸν δίφρον γε διφροφόρει τονδὶ λαβών.</dd></dl></div>
  </body>
</html>
