<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Parabasis</title>
  </head>
  <body>
    <div class="chapter" id="id2742046"><h2 class="shouldIhide-Parabasis"> Parabasis</h2>
<div class="chapter" id="id2742059"><h3 class="shouldIhide-prelude"> prelude</h3>
<dl><dt><span id="index.xml-sp-id2690895"><!--anchor--></span>Χορός</dt><dd>ὦ φίλη, ὦ ξουθή,ὦ φίλτατον ὀρνέωνπάντων, ξύννομε τῶν ἐμῶνὕμνων, ξύντροφ᾽ ἀηδοῖ,<span class="linenum">680</span>ἦλθες ἦλθες ὤφθης,ἡδὺν φθόγγον ἐμοὶ φέρουσ᾽.ἀλλ᾽ ὦ καλλιβόαν κρέκουσ᾽αὐλὸν φθέγμασιν ἠρινοῖς,ἄρχου τῶν ἀναπαίστων.</dd></dl></div>
<div class="chapter" id="id2742167"><h3 class="shouldIhide-parabasis"> parabasis</h3>
<dl><dt><span id="index.xml-sp-id2690956"><!--anchor--></span>Χορός</dt><dd><span class="linenum">685</span>ἄγε δὴ φύσιν ἄνδρες ἀμαυρόβιοι, φύλλων γενεᾷ  προσόμοιοι,ὀλιγοδρανέες, πλάσματα πηλοῦ, σκιοειδέα φῦλ᾽ ἀμενηνά,ἀπτῆνες ἐφημέριοι ταλαοὶ βροτοὶ ἀνέρες εἰκελόνειροι,προσέχετε τὸν νοῦν τοῖς ἀθανάτοις ἡμῖν τοῖς αἰὲν ἐοῦσιν,τοῖς αἰθερίοις τοῖσιν ἀγήρῳς τοῖς ἄφθιτα μηδομένοισιν,<span class="linenum">690</span>ἵν᾽ ἀκούσαντες πάντα παρ᾽ ἡμῶν ὀρθῶς περὶ τῶν μετεώρων.φύσιν οἰωνῶν γένεσίν τε θεῶν ποταμῶν τ᾽ Ἐρέβους τε  Χάους τεεἰδότες ὀρθῶς, Προδίκῳ παρ᾽ ἐμοῦ κλάειν εἴπητε τὸ λοιπόν.Χάος ἦν καὶ Νὺξ Ἔρεβός τε μέλαν πρῶτον καὶ Τάρταρος εὐρύς,γῆ δ᾽ οὐδ᾽ ἀὴρ οὐδ᾽ οὐρανὸς ἦν· Ἐρέβους δ᾽ ἐν ἀπείροσι  κόλποις<span class="linenum">695</span>τίκτει πρώτιστον ὑπηνέμιον Νὺξ ἡ μελανόπτερος  ᾠόν,ἐξ οὖ περιτελλομέναις ὥραις ἔβλαστεν Ἔρως ὁ ποθεινός,στίλβων νῶτον πτερύγοιν χρυσαῖν, εἰκὼς ἀνεμώκεσι δίναις.οὗτος δὲ Χάει πτερόεντι μιγεὶς νυχίῳ κατὰ Τάρταρον εὐρὺνἐνεόττευσεν γένος ἡμέτερον, καὶ πρῶτον ἀνήγαγεν ἐς φῶς.<span class="linenum">700</span>πρότερον δ᾽ οὐκ ἦν γένος ἀθανάτων, πρὶν Ἔρως  ξυνέμειξεν ἅπαντα·ξυμμιγνυμένων δ᾽ ἑτέρων ἑτέροις γένετ᾽ οὐρανὸς ὠκεανός τεκαὶ γῆ πάντων τε θεῶν μακάρων γένος ἄφθιτον. ὦδε μέν ἐσμενπολὺ πρεσβύτατοι πάντων μακάρων. ἡμεῖς δ᾽ ὡς ἐσμὲν Ἔρωτοςπολλοῖς δῆλον· πετόμεσθά τε γὰρ καὶ τοῖσιν ἐρῶσι σύνεσμεν·<span class="linenum">705</span>πολλοὺς δὲ καλοὺς ἀπομωμοκότας παῖδας πρὸς τέρμασιν  ὥραςδιὰ τὴν ἰσχὺν τὴν ἡμετέραν διεμήρισαν ἄνδρες ἐρασταί,ὁ μὲν ὄρτυγα δοὺς ὁ δὲ πορφυρίων᾽ ὁ δὲ χῆν᾽ ὁ δὲ Περσικὸν  ὄρνιν.</dd></dl></div>
<div class="chapter" id="id2742423"><h3 class="shouldIhide-parabasis"> parabasis</h3>
<dl><dt><span id="index.xml-sp-id2691108"><!--anchor--></span>Χορός</dt><dd>πάντα δὲ θνητοῖς ἐστὶν ἀφ᾽ ἡμῶν τῶν ὀρνίθων τὰ μέγιστα.πρῶτα μὲν ὥρας φαίνομεν ἡμεῖς ἦρος χειμῶνος ὀπώρας·<span class="linenum">710</span>σπείρειν μέν, ὅταν γέρανος κρώζουσ᾽ ἐς τὴν Λιβύην  μεταχωρῇ.καὶ πηδάλιον τότε ναυκλήρῳ φράζει κρεμάσαντι καθεύδειν,εἶτα δ᾽ Ὀρέστῃ χλαῖναν ὑφαίνειν, ἵνα μὴ ῥιγῶν ἀποδύῃ.ἰκτῖνος &lt;δ᾽&gt; αὖ μετὰ ταῦτα φανεὶς ἑτέραν ὥραν  ἀποφαίνει,ἡνίκα πεκτεῖν ὥρα προβάτων πόκον ἠρινόν· εἶτα χελιδών,<span class="linenum">715</span>ὅτε χρὴ χλαῖναν πωλεῖν ἤδη καὶ ληδάριόν τι πρίασθαι.ἐσμὲν δ᾽ ὑμῖν Ἄμμων Δελφοὶ Δωδώνη Φοῖβος Ἀπόλλων.ἐλθόντες γὰρ πρῶτον ἐπ᾽ ὄρνις οὕτω πρὸς ἅπαντα τρέπεσθε,πρός τ᾽ ἐμπορίαν, καὶ πρὸς βιότου κτῆσιν, καὶ πρὸς γάμον  ἀνδρός.ὄρνιν τε νομίζετε πάνθ᾽ ὅσαπερ περὶ μαντείας διακρίνει·<span class="linenum">720</span>φήμη γ᾽ ὑμῖν ὄρνις ἐστί, πταρμόν τ᾽ ὄρνιθα  καλεῖτε,ξύμβολον ὄρνιν, φωνὴν ὄρνιν, θεράποντ᾽ ὄρνιν, ὄνον ὄρνιν.ἆρ᾽ οὐ φανερῶς ἡμεῖς ὑμῖν ἐσμὲν μαντεῖος Ἀπόλλων; </dd></dl></div>
<div class="chapter" id="id2742603"><h3 class="shouldIhide-pnigos"> pnigos</h3>
<dl><dt><span id="index.xml-sp-id2691214"><!--anchor--></span>Χορός</dt><dd>ἢν οὖν ἡμᾶς νομίσητε θεούς,ἕξετε χρῆσθαι μάντεσι Μούσαις<span class="linenum">725</span>αὔραις ὥραις χειμῶνι θέρειμετρίῳ πνίγει· κοὐκ ἀποδράντεςκαθεδούμεθ᾽ ἄνω σεμνυνόμενοιπαρὰ ταῖς νεφέλαις ὥσπερ χὠ Ζεύς·ἀλλὰ παρόντες δώσομεν ὑμῖν<span class="linenum">730</span>αὐτοῖς, παισίν, παίδων παισίν,πλουθυγιείανεὐδαιμονίαν βίον εἰρήνηννεότητα γέλωτα χοροὺς θαλίαςγάλα τ᾽ ὀρνίθων. ὥστε παρέσται<span class="linenum">735</span>κοπιᾶν ὑμῖν ὑπὸ τῶν ἀγαθῶν·οὕτω πλουτήσετε πάντες.</dd></dl></div>
<div class="chapter" id="id2742759"><h3 class="shouldIhide-strophe"> strophe</h3>
<dl><dt><span id="index.xml-sp-id2691301"><!--anchor--></span>Χορός</dt><dd>Μοῦσα λοχμαία,τιὸ τιὸ τιὸ τιὸ τιὸ τιὸ τιοτίγξ,ποικίλη, μεθ᾽ ἧς ἐγὼ<span class="linenum">740</span>νάπαισι &lt;καὶ&gt; κορυφαῖς ἐν ὀρείαις,τιὸ τιὸ τιὸ τιοτίγξ,ἱζόμενος μελίας ἐπὶ φυλλοκόμου,τιὸ τιὸ τιὸ τιοτίγξ,δι᾽ ἐμῆς γένυος ξουθῆς μελέων<span class="linenum">745</span>Πανὶ νόμους ἱεροὺς ἀναφαίνωσεμνά τε μητρὶ χορεύματ᾽ ὀρείᾳ,τοτοτοτοτοτοτοτοτοτίγξ,ἔνθεν ὡστερεὶ μέλιτταΦρύνιχος ἀμβροσίων μελέων ἀπεβόσκετο καρπὸν ἀεὶ<span class="linenum">750</span>φέρων γλυκεῖαν ᾠδάν.τιὸ τιὸ τιὸ τιοτίγξ.</dd></dl></div>
<div class="chapter" id="id2742923"><h3 class="shouldIhide-epirrheme"> epirrheme</h3>
<dl><dt><span id="index.xml-sp-id2691393"><!--anchor--></span>Χορός</dt><dd>εἰ μετ᾽ ὀρνίθων τις ὑμῶν ὦ θεαταὶ βούλεταιδιαπλέκειν ζῶν ἡδέως τὸ λοιπόν, ὡς ἡμᾶς ἴτω.<span class="linenum">755</span>ὅσα γάρ ἐστιν ἐνθάδ᾽ αἰσχρὰ τῷ νόμῳ  κρατούμενα,ταῦτα πάντ᾽ ἐστὶν παρ᾽ ἡμῖν τοῖσιν ὄρνισιν καλά.εἰ γὰρ ἐνθάδ᾽ ἐστὶν αἰσχρὸν τὸν πατέρα τύπτειν νόμῳ,τοῦτ᾽ ἐκεῖ καλὸν παρ᾽ ἡμῖν ἐστιν, ἤν τις τῷ πατρὶπροσδραμὼν εἴπῃ πατάξας, ‘αἶρε πλῆκτρον, εἰ μαχεῖ.’<span class="linenum">760</span>εἰ δὲ τυγχάνει τις ὑμῶν δραπέτης ἐστιγμένος,ἀτταγᾶς οὗτος παρ᾽ ἡμῖν ποικίλος κεκλήσεται.εἰ δὲ τυγχάνει τις ὢν Φρὺξ μηδὲν ἦττον Σπινθάρου,φρυγίλος ὄρνις ἐνθάδ᾽ ἔσται, τοῦ Φιλήμονος γένους.εἰ δὲ δοῦλός ἐστι καὶ Κὰρ ὥσπερ Ἐξηκεστίδης,<span class="linenum">765</span>φυσάτω πάππους παρ᾽ ἡμῖν, καὶ φανοῦνται φράτερες.εἰ δ᾽ ὁ Πεισίου προδοῦναι τοῖς ἀτίμοις τὰς πύλαςβούλεται, πέρδιξ γενέσθω, τοῦ πατρὸς νεοττίον·ὡς παρ᾽ ἡμῖν οὐδὲν αἰσχρόν ἐστιν ἐκπερδικίσαι.</dd></dl></div>
<div class="chapter" id="id2743107"><h3 class="shouldIhide-antistrophe"> antistrophe</h3>
<dl><dt><span id="index.xml-sp-id2691499"><!--anchor--></span>Χορός</dt><dd>τοιάδε κύκνοι,<span class="linenum">770</span>τιὸ τιὸ τιὰ τιὸ τιὸ τιοτίγξ,συμμιγῆ βοὴν ὁμοῦπτεροῖς κρέκοντες ἴακχον Ἀπόλλω,τιὸ τιὸ τιὸ τιοτίγξ,ὄχθῳ ἐφεζόμενοι παρ᾽ Ἕβρον ποταμόν,<span class="linenum">775</span>τιὸ τιὸ τιὸ τιοτίγξ,διὰ δ᾽ αἰθέριον νέφος ἦλθε βοά·πτῆξε δὲ φῦλά τε ποικίλα θηρῶν,κύματά τ᾽ ἔσβεσε νήνεμος αἴθρη,τοτοτοτοτοτοτοτοτοτίγξ·<span class="linenum">780</span>πᾶς δ᾽ ἐπεκτύπησ᾽ Ὄλυμπος·εἷλε δὲ θάμβος ἄνακτας· Ὀλυμπιάδες δὲ μέλος ΧάριτεςΜοῦσαί τ᾽ ἐπωλόλυξαν.τιὸ τιὸ τιὸ τιοτίγξ.</dd></dl></div>
<div class="chapter" id="id2743269"><h3 class="shouldIhide-antepirrheme"> antepirrheme</h3>
<dl><dt><span id="index.xml-sp-id2691590"><!--anchor--></span>Χορός</dt><dd><span class="linenum">785</span>οὐδέν ἐστ᾽ ἄμεινον οὐδ᾽ ἥδιον ἢ φῦσαι πτερά.αὐτίχ᾽ ὑμῶν τῶν θεατῶν εἴ τις ἧν ὑπόπτερος,εἶτα πεινῶν τοῖς χοροῖσι τῶν τραγῳδῶν ἤχθετο,ἐκπτόμενος ἂν οὗτος ἠρίστησεν ἐλθὼν οἴκαδε,κᾆτ᾽ ἂν ἐμπλησθεὶς ἐφ᾽ ἡμᾶς αὖθις αὖ κατέπτετο.<span class="linenum">790</span>εἴ τε Πατροκλείδης τις ὑμῶν τυγχάνει χεζητιῶν,οὐκ ἂν ἐξίδισεν ἐς θοἰμάτιον, ἀλλ᾽ ἀνέπτετο,κἀποπαρδὼν κἀναπνεύσας αὖθις αὖ κατέπτετο·εἴ τε μοιχεύων τις ὑμῶν ἐστιν ὅστις τυγχάνει,κᾆθ᾽ ὁρᾷ τὸν ἄνδρα τῆς γυναικὸς ἐν βουλευτικῷ,<span class="linenum">795</span>οὗτος ἂν πάλιν παρ᾽ ὑμῶν πτερυγίσας ἀνέπτετο,εἶτα βινήσας ἐκεῖθεν αὖθις αὖ κατέπτετο.ἆρ᾽ ὑπόπτερον γενέσθαι παντός ἐστιν ἄξιον;ὡς Διειτρέφης γε πυτιναῖα μόνον ἔχων πτερὰᾑρέθη φύλαρχος, εἶθ᾽ ἵππαρχος, εἶτ᾽ ἐξ οὐδενὸς<span class="linenum">800</span>μεγάλα πράττει κἀστὶ νυνὶ ξουθὸς ἱππαλεκτρυών.</dd></dl></div></div>
  </body>
</html>
