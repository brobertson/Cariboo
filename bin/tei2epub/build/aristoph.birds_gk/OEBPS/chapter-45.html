<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> Lyric-Scene</title>
  </head>
  <body>
    <div class="chapter" id="id2743452"><h2 class="shouldIhide-Lyric-Scene"> Lyric-Scene</h2>
<dl><dt><span id="index.xml-sp-id2691696"><!--anchor--></span>Πισθέταιρος</dt><dd>ταυτὶ τοιαυτί· μὰ Δί᾽ ἐγὼ μὲν πρᾶγμά πωγελοιότερον οὐκ εἶδον οὐδεπώποτε.</dd></dl>
<dl><dt><span id="index.xml-sp-id2691711"><!--anchor--></span>Ἐυελπίδης</dt><dd>ἐπὶ τῷ γελᾷς;</dd></dl>
<dl><dt><span id="index.xml-sp-id2691721"><!--anchor--></span>Πισθέταιρος</dt><dd>ἐπὶ τοῖσι σοῖς ὠκυπτέροις.οἶσθ᾽ ᾧ μάλιστ᾽ ἔοικας ἐπτερωμένος;<span class="linenum">805</span>εἰς εὐτέλειαν χηνὶ συγγεγραμμένῳ.</dd></dl>
<dl><dt><span id="index.xml-sp-id2691744"><!--anchor--></span>Ἐυελπίδης</dt><dd>σὺ δὲ κοψίχῳ γε σκάφιον ἀποτετιλμένῳ.</dd></dl>
<dl><dt><span id="index.xml-sp-id2691754"><!--anchor--></span>Πισθέταιρος</dt><dd>ταυτὶ μὲν ᾐκάσμεσθα κατὰ τὸν Αἰσχύλον·τάδ᾽ οὐχ ὑπ᾽ ἄλλων ἀλλὰ τοῖς αὑτῶν πτεροῖς.</dd></dl>
<dl><dt><span id="index.xml-sp-id2691770"><!--anchor--></span>Ἔποψ</dt><dd>ἄγε δὴ τί χρὴ δρᾶν;</dd></dl>
<dl><dt><span id="index.xml-sp-id2691779"><!--anchor--></span>Πισθέταιρος</dt><dd>πρῶτον ὄνομα τῇ πόλει<span class="linenum">810</span>θέσθαι τι μέγα καὶ κλεινόν, εἶτα τοῖς θεοῖςθῦσαι μετὰ τοῦτο.</dd></dl>
<dl><dt><span id="index.xml-sp-id2691802"><!--anchor--></span>Ἐυελπίδης</dt><dd>ταῦτα κἀμοὶ συνδοκεῖ.</dd></dl>
<dl><dt><span id="index.xml-sp-id2691813"><!--anchor--></span>Ἔποψ</dt><dd>φέρ᾽ ἴδω, τί δ᾽ ἡμῖν τοὔνομ᾽ ἔσται τῇ πόλει;</dd></dl>
<dl><dt><span id="index.xml-sp-id2691824"><!--anchor--></span>Ἐυελπίδης</dt><dd>βούλεσθε τὸ μέγα τοῦτο τοὐκ ΛακεδαίμονοςΣπάρτην ὄνομα καλῶμεν αὐτήν;</dd></dl>
<dl><dt><span id="index.xml-sp-id2691838"><!--anchor--></span>Πισθέταιρος</dt><dd>Ἡρα´κλεις·<span class="linenum">815</span>Σπάρτην γὰρ ἂν θείμην ἐγὼ τἠμῇ πόλει;οὐδ᾽ ἂν χαμεύνῃ πάνυ γε κειρίαν γ᾽ ἔχων.</dd></dl>
<dl><dt><span id="index.xml-sp-id2691861"><!--anchor--></span>Ἐυελπίδης</dt><dd>τί δῆτ᾽ ὄνομ᾽ αὐτῇ θησόμεσθ᾽;</dd></dl>
<dl><dt><span id="index.xml-sp-id2691871"><!--anchor--></span>Ἔποψ</dt><dd>ἐντευθενὶἐκ τῶν νεφελῶν καὶ τῶν μετεώρων χωρίωνχαῦνόν τι πάνυ.</dd></dl>
<dl><dt><span id="index.xml-sp-id2691891"><!--anchor--></span>Πισθέταιρος</dt><dd>βούλει Νεφελοκοκκυγίαν;</dd></dl>
<dl><dt><span id="index.xml-sp-id2691903"><!--anchor--></span>Ἔποψ</dt><dd>ἰοὺ ἰού·<span class="linenum">820</span>καλόν γ᾽ ἀτεχνῶς &lt;σὺ&gt; καὶ μέγ᾽ ηὗρες  τοὔνομα.</dd></dl>
<dl><dt><span id="index.xml-sp-id2691922"><!--anchor--></span>Ἐυελπίδης</dt><dd>ἆρ᾽ ἐστὶν αὑτηγὶ Νεφελοκοκκυγία,ἵνα καὶ τὰ Θεογένους τὰ πολλὰ χρήματατά τ᾽ Αἰσχίνου γ᾽ ἅπαντα;</dd></dl>
<dl><dt><span id="index.xml-sp-id2691940"><!--anchor--></span>Πισθέταιρος</dt><dd>καὶ λῷστον μὲν οὖντὸ Φλέγρας πεδίον, ἵν᾽ οἱ θεοὶ τοὺς γηγενεῖς<span class="linenum">825</span>ἀλαζονευόμενοι καθυπερηκόντισαν.</dd></dl>
<dl><dt><span id="index.xml-sp-id2691963"><!--anchor--></span>Ἔποψ</dt><dd>λιπαρὸν τὸ χρῆμα τῆς πόλεως. τίς δαὶ θεὸςπολιοῦχος ἔσται; τῷ ξανοῦμεν τὸν πέπλον;</dd></dl>
<dl><dt><span id="index.xml-sp-id2691978"><!--anchor--></span>Ἐυελπίδης</dt><dd>τί δ᾽ οὐκ Ἀθηναίαν ἐῶμεν Πολιάδα;</dd></dl>
<dl><dt><span id="index.xml-sp-id2691988"><!--anchor--></span>Πισθέταιρος</dt><dd>καὶ πῶς ἂν ἔτι γένοιτ᾽ ἂν εὔτακτος πόλις,<span class="linenum">830</span>ὅπου θεὸς γυνὴ γεγονυῖα πανοπλίανἕστηκ᾽ ἔχουσα, Κλεισθένης δὲ κερκίδα;</dd></dl>
<dl><dt><span id="index.xml-sp-id2692010"><!--anchor--></span>Ἐυελπίδης</dt><dd>τίς δαὶ καθέξει τῆς πόλεως τὸ Πελαργικόν;</dd></dl>
<dl><dt><span id="index.xml-sp-id2692020"><!--anchor--></span>Ἔποψ</dt><dd>ὄρνις ἀφ᾽ ἡμῶν τοῦ γένους τοῦ Περσικοῦ,ὅσπερ λέγεται δεινότατος εἶναι πανταχοῦ<span class="linenum">835</span>Ἄρεως νεοττός.</dd></dl>
<dl><dt><span id="index.xml-sp-id2692041"><!--anchor--></span>Ἐυελπίδης</dt><dd>ὦ νεοττὲ δέσποτα·ὡς δ᾽ ὁ θεὸς ἐπιτήδειος οἰκεῖν ἐπὶ πετρῶν.</dd></dl>
<dl><dt><span id="index.xml-sp-id2692057"><!--anchor--></span>Πισθέταιρος</dt><dd>ἄγε νυν σὺ μὲν βάδιζε πρὸς τὸν ἀέρακαὶ τοῖσι τειχίζουσι παραδιακόνει,χάλικας παραφόρει, πηλὸν ἀποδὺς ὄργασον,<span class="linenum">840</span>λεκάνην ἀνένεγκε, κατάπεσ᾽ ἀπὸ τῆς κλίμακος,φύλακας κατάστησαι, τὸ πῦρ ἔγκρυπτ᾽ ἀεί,κωδωνοφορῶν περίτρεχε καὶ κάθευδ᾽ ἐκεῖ·κήρυκα δὲ πέμψον τὸν μὲν ἐς θεοὺς ἄνω,ἕτερον δ᾽ ἄνωθεν ἆυ παρ᾽ ἀνθρώπους κάτω,<span class="linenum">845</span>κἀκεῖθεν αὖθις παρ᾽ ἐμέ.</dd></dl>
<dl><dt><span id="index.xml-sp-id2692108"><!--anchor--></span>Ἐυελπίδης</dt><dd>σὺ δέ γ᾽ αὐτοῦ μένωνοἴμωζε παρ᾽ ἔμ᾽.</dd></dl>
<dl><dt><span id="index.xml-sp-id2692124"><!--anchor--></span>Πισθέταιρος</dt><dd>ἴθ᾽ ὦγάθ᾽ οἷ πέμπω σ᾽ ἐγώ.οὐδὲν γὰρ ἄνευ σοῦ τῶνδ᾽ ἃ λέγω πεπράξεται.ἐγὼ δ᾽ ἵνα θύσω τοῖσι καινοῖσιν θεοῖς,τὸν ἱερέα πέμψοντα τὴν πομπὴν καλῶ.<span class="linenum">850</span>παῖ παῖ, τὸ κανοῦν αι῎ρεσθε καὶ τὴν χέρνιβα.</dd></dl>
<div class="chapter" id="id2744271"><h3 class="shouldIhide-strophe"> strophe</h3>
<dl><dt><span id="index.xml-sp-id2692174"><!--anchor--></span>Ἱερεύς</dt><dd>ὁμορροθῶ, συνθέλω,συμπαραινέσας ἔχωπροσόδια μεγάλα σεμνὰ προσιέναι θεοῖσιν,<span class="linenum">855</span>ἅμα δὲ προσέτι χάριτος ἕνεκα προβάτιόν τι θύειν.ἴτω ἴτω δὲ Πυθιὰς βοὰ θεῷ,συνᾳδέτω δὲ Χαῖρις ᾠδάν.</dd></dl>
<dl><dt><span id="index.xml-sp-id2692214"><!--anchor--></span>Πισθέταιρος</dt><dd>παῦσαι σὺ φυσῶν. Ἡράκλεις τουτὶ τί ἦν;<span class="linenum">860</span>τουτὶ μὰ Δί᾽ ἐγὼ πολλὰ δὴ καὶ δείν᾽ ἰδὼνοὔπω κόρακ᾽ εἶδον ἐμπεφορβειωμένον.ἱερεῦ σὸν ἔργον, θῦε τοῖς καινοῖς θεοῖς.</dd></dl>
<dl><dt><span id="index.xml-sp-id2692240"><!--anchor--></span>Ἱερεύς</dt><dd><span class="linenum">864</span>δράσω τάδ᾽. ἀλλὰ ποῦ ᾽στιν ὁ τὸ κανοῦν ἔχων;εὔχεσθε τῇ Ἑστίᾳ τῇ ὀρνιθείῳ καὶ τῷ ἰκτίνῳ τῷ  ἑστιούχῳ καὶ ὄρνισιν Ὀλυμπίοις καὶ Ὀλυμπίῃσι πᾶσι καὶ πάσῃσιν —</dd></dl>
<dl><dt><span id="index.xml-sp-id2692263"><!--anchor--></span>Πισθέταιρος</dt><dd>ὦ Σουνιέρακε χαῖρ᾽ ἄναξ Πελαργικέ.</dd></dl>
<dl><dt><span id="index.xml-sp-id2692273"><!--anchor--></span>Ἱερεύς</dt><dd>καὶ κύκνῳ Πυθίῳ καὶ Δηλίῳ καὶ Λητοῖ Ὀρτυγομήτρᾳ καὶ Ἀρτέμιδι Ἀκαλανθίδι —</dd></dl>
<dl><dt><span id="index.xml-sp-id2692286"><!--anchor--></span>Πισθέταιρος</dt><dd>οὐκέτι Κολαινὶς ἀλλ᾽ Ἀκαλανθὶς Ἄρτεμις.</dd></dl>
<dl><dt><span id="index.xml-sp-id2692296"><!--anchor--></span>Ἱερεύς</dt><dd><span class="linenum">876</span>καὶ φρυγίλῳ Σαβαζίῳ καὶ στρούθῳ μεγάλῃ μητρὶ θεῶν  καὶ ἀνθρώπων —</dd></dl>
<dl><dt><span id="index.xml-sp-id2692310"><!--anchor--></span>Πισθέταιρος</dt><dd>δέσποινα Κυβέλη, στροῦθε, μῆτερ Κλεοκρίτου.</dd></dl>
<dl><dt><span id="index.xml-sp-id2692321"><!--anchor--></span>Ἱερεύς</dt><dd>διδόναι Νεφελοκοκκυγιεῦσιν ὑγιείαν καὶ σωτηρίαν αὐτοῖσι καὶ Χίοισι  —</dd></dl>
<dl><dt><span id="index.xml-sp-id2692334"><!--anchor--></span>Πισθέταιρος</dt><dd><span class="linenum">880</span>Χίοισιν ἥσθην πανταχοῦ προσκειμένοις.</dd></dl>
<dl><dt><span id="index.xml-sp-id2692347"><!--anchor--></span>Ἱερεύς</dt><dd>καὶ ἥρωσιν ὄρνισι καὶ ἡρώων παισί, πορφυρίωνι καὶ πελεκᾶντι καὶ πελεκίνῳ καὶ φλέξιδι καὶ τέτρακι καὶ ταὧνι καὶ ἐλεᾷ καὶ βασκᾷ καὶ ἐλασᾷ καὶ ἐρωδιῷ καὶ καταρράκτῃ καὶ μελαγκορύφῳ καὶ αἰγιθάλλῳ —</dd></dl>
<dl><dt><span id="index.xml-sp-id2692371"><!--anchor--></span>Πισθέταιρος</dt><dd>παῦ᾽ ἐς κόρακας, παῦσαι καλῶν. ἰοὺ ἰού,<span class="linenum">890</span>ἐπὶ ποῖον ὦ κακόδαιμον ἱερεῖον καλεῖςἁλιαιέτους καὶ γῦπας; οὐχ ὁρᾷς ὅτιἰκτῖνος εἷς ἂν τοῦτό γ᾽ οἴχοιθ᾽ ἁρπάσας;ἄπελθ᾽ ἀφ᾽ ἡμῶν καὶ σὺ καὶ τὰ στέμματα·ἐγὼ γὰρ αὐτὸς τουτογὶ θύσω μόνος.</dd></dl></div>
<div class="chapter" id="id2730174"><h3 class="shouldIhide-antistrophe"> antistrophe</h3>
<dl><dt><span id="index.xml-sp-id2692423"><!--anchor--></span>Ἱερεύς</dt><dd>εἶτ᾽ αὖθις αὖ τἄρα σοι<span class="linenum">896</span>δεῖ με δεύτερον μέλοςχέρνιβι θεοσεβὲς ὅσιον ἐπιβοᾶν, καλεῖν δὲ<span class="linenum">900</span>μάκαρας, ἕνα τινὰ μόνον, εἴπερ ἱκανὸν ἕξετ᾽  ὄψον.τὰ γὰρ παρόντα θύματ᾽ οὐδὲν ἄλλο πλὴνγένειόν ἐστι καὶ κέρατα.</dd></dl>
<dl><dt><span id="index.xml-sp-id2692465"><!--anchor--></span>Πισθέταιρος</dt><dd>θύοντες εὐξώμεσθα τοῖς πτερίνοις θεοῖς.</dd></dl></div>
<div class="chapter" id="id2744932"><h3 class="shouldIhide-lyric"> lyric</h3>
<dl><dt><span id="index.xml-sp-id2682681"><!--anchor--></span>Ποιητής</dt><dd>Νεφελοκοκκυγίαν τὰν εὐδαίμονα<span class="linenum">905</span>κλῇσον ὦ Μοῦσα τεαῖς ἐν ὓμνων ἀοιδαῖς.</dd></dl>
<dl><dt><span id="index.xml-sp-id2682697"><!--anchor--></span>Πισθέταιρος</dt><dd>τουτὶ τὸ πρᾶγμα ποδαπόν; εἰπέ μοι τίς εἶ;</dd></dl>
<dl><dt><span id="index.xml-sp-id2682707"><!--anchor--></span>Ποιητής</dt><dd>ἐγὼ μελιγλώσσων ἐπέων ἱεὶς ἀοιδὰνΜουσάων θεράπων ὀτρηρός,<span class="linenum">910</span>κατὰ τὸν Ὅμηρον.</dd></dl>
<dl><dt><span id="index.xml-sp-id2692746"><!--anchor--></span>Πισθέταιρος</dt><dd>ἔπειτα δῆτα δοῦλος ὢν κόμην ἔχεις;</dd></dl>
<dl><dt><span id="index.xml-sp-id2692757"><!--anchor--></span>Ποιητής</dt><dd>οὔκ, ἀλλὰ πάντες ἐσμὲν οἱ διδάσκαλοιΜουσάων θεράποντες ὀτρηροί,κατὰ τὸν Ὅμηρον.</dd></dl>
<dl><dt><span id="index.xml-sp-id2692775"><!--anchor--></span>Πισθέταιρος</dt><dd><span class="linenum">915</span>οὐκ ἐτὸς ὀτρηρὸν καὶ τὸ ληδάριον ἔχεις.ἀτὰρ ὦ ποιητὰ κατὰ τί δεῦρ᾽ ἀνεφθάρης;</dd></dl>
<dl><dt><span id="index.xml-sp-id2692792"><!--anchor--></span>Ποιητής</dt><dd>μέλη πεποίηκ᾽ ἐς τὰς Νεφελοκοκκυγίαςτὰς ὑμετέρας κύκλιά τε πολλὰ καὶ καλὰκαὶ παρθένεια καὶ κατὰ τὰ Σιμωνίδου.</dd></dl>
<dl><dt><span id="index.xml-sp-id2692811"><!--anchor--></span>Πισθέταιρος</dt><dd><span class="linenum">920</span>ταυτὶ σὺ πότ᾽ ἐποίησας; ἀπὸ ποίου χρόνου;</dd></dl>
<dl><dt><span id="index.xml-sp-id2692823"><!--anchor--></span>Ποιητής</dt><dd>πάλαι πάλαι δὴ τήνδ᾽ ἐγὼ κλῄζω πόλιν.</dd></dl>
<dl><dt><span id="index.xml-sp-id2692833"><!--anchor--></span>Πισθέταιρος</dt><dd>οὐκ ἄρτι θύω τὴν δεκάτην ταύτης ἐγώ,καὶ τοὔνομ᾽ ὥσπερ παιδίῳ νῦν δὴ ᾽θέμην;</dd></dl>
<dl><dt><span id="index.xml-sp-id2692848"><!--anchor--></span>Ποιητής</dt><dd>ἀλλά τις ὠκεῖα Μουσάων φάτις<span class="linenum">925</span>οἷάπερ ἵππων ἀμαρυγά.σὺ δὲ πάτερ κτίστορ Αἴτνας,ζαθέων ἱερῶν ὁμώνυμε,δὸς ἐμὶν ὅ τι περτεᾷ κεφαλᾷ θέλῃς<span class="linenum">930</span>πρόφρων δόμεν ἐμὶν τείν.</dd></dl>
<dl><dt><span id="index.xml-sp-id2692886"><!--anchor--></span>Πισθέταιρος</dt><dd>τουτὶ παρέξει τὸ κακὸν ἡμῖν πράγματα,εἰ μή τι τούτῳ δόντες ἀποφευξούμεθα.οὗτος, σὺ μέντοι σπολάδα καὶ χιτῶν᾽ ἔχεις,ἀπόδυθι καὶ δὸς τῷ ποιητῇ τῷ σοφῷ.<span class="linenum">935</span>ἔχε τὴν σπολάδα· πάντως δέ μοι ῥιγῶν δοκεῖς.</dd></dl>
<dl><dt><span id="index.xml-sp-id2692917"><!--anchor--></span>Ποιητής</dt><dd>τόδε μὲν οὐκ ἀέκουσα φίλαΜοῦσα δῶρον δέχεται·τὺ δὲ τεᾷ φρενὶ μάθε Πινδάρειον ἔπος —</dd></dl>
<dl><dt><span id="index.xml-sp-id2692935"><!--anchor--></span>Πισθέταιρος</dt><dd><span class="linenum">940</span>ἅνθρωπος ἡμῶν οὐκ ἀπαλλαχθήσεται.</dd></dl>
<dl><dt><span id="index.xml-sp-id2692954"><!--anchor--></span>Ποιητής</dt><dd>νομάδεσσι γὰρ ἐν Σκύθαιςἀλᾶται Στράτων,ὃς ὑφαντοδόνατον ἔσθος οὐ πέπαται·ἀκλεὴς δ᾽ ἔβα σπολὰς ἄνευ χιτῶνος.<span class="linenum">945</span>ξύνες ὅ τοι λέγω.</dd></dl></div>
<div class="chapter" id="id2745459"><h3 class="shouldIhide-iambics"> iambics</h3>
<dl><dt><span id="index.xml-sp-id2692992"><!--anchor--></span>Πισθέταιρος</dt><dd>ξυνῆχ᾽ ὅτι βούλει τὸν χιτωνίσκον λαβεῖν.ἀπόδυθι· δεῖ γὰρ τὸν ποιητὴν ὠφελεῖν.ἄπελθε τουτονὶ λαβών.</dd></dl>
<dl><dt><span id="index.xml-sp-id2693011"><!--anchor--></span>Ποιητής</dt><dd>ἀπέρχομαι,κἀς τὴν πόλιν γ᾽ ἐλθὼν ποιήσω τοιαδί·<span class="linenum">950</span>‘κλῇσον ὦ χρυσόθρονε τὰν τρομερὰν κρυεράν·νιφόβολα πεδία πολύπορά τ᾽ ἤλυθον ἀλαλάν.’</dd></dl>
<dl><dt><span id="index.xml-sp-id2693038"><!--anchor--></span>Πισθέταιρος</dt><dd>νὴ τὸν Δί᾽ ἀλλ᾽ ἤδη πέφευγας ταυταγὶ<span class="linenum">955</span>τὰ κρυερὰ τονδὶ τὸν χιτωνίσκον λαβών.τουτὶ μὰ Δί᾽ ἐγὼ τὸ κακὸν οὐδέποτ᾽ ἤλπισα,οὕτω ταχέως τοῦτον πεπύσθαι τὴν πόλιν.αὖθις σὺ περιχώρει λαβὼν τὴν χέρνιβα.εὐφημία ᾽στω.</dd></dl>
<dl><dt><span id="index.xml-sp-id2693072"><!--anchor--></span>Χρησμολόγος</dt><dd>μὴ κατάρξῃ τοῦ τράγου.</dd></dl>
<dl><dt><span id="index.xml-sp-id2693082"><!--anchor--></span>Πισθέταιρος</dt><dd><span class="linenum">960</span>σὺ δ᾽ εἶ τίς;</dd></dl>
<dl><dt><span id="index.xml-sp-id2693094"><!--anchor--></span>Χρησμολόγος</dt><dd>ὅστις; χρησμολόγος.</dd></dl>
<dl><dt><span id="index.xml-sp-id2693106"><!--anchor--></span>Πισθέταιρος</dt><dd>οἴμωζέ νυν.</dd></dl>
<dl><dt><span id="index.xml-sp-id2693117"><!--anchor--></span>Χρησμολόγος</dt><dd>ὦ δαιμόνιε τὰ θεῖα μὴ φαύλως φέρε·ὡς ἔστι Βάκιδος χρησμὸς ἄντικρυς λέγωνἐς τὰς Νεφελοκοκκυγίας.</dd></dl>
<dl><dt><span id="index.xml-sp-id2693136"><!--anchor--></span>Πισθέταιρος</dt><dd>κὔπειτα πῶςταῦτ᾽ οὐκ ἐχρησμολόγεις σὺ πρὶν ἐμὲ τὴν πόλιν<span class="linenum">965</span>τήνδ᾽ οἰκίσαι;</dd></dl>
<dl><dt><span id="index.xml-sp-id2693158"><!--anchor--></span>Χρησμολόγος</dt><dd>τὸ θεῖον ἐνεπόδιζέ με.</dd></dl>
<dl><dt><span id="index.xml-sp-id2693170"><!--anchor--></span>Πισθέταιρος</dt><dd>ἀλλ᾽ οὐδὲν οἷόν ἐστ᾽ ἀκοῦσαι τῶν ἐπῶν.</dd></dl>
<dl><dt><span id="index.xml-sp-id2693188"><!--anchor--></span>Χρησμολόγος</dt><dd>ἀλλ᾽ ὅταν οἰκήσωσι λύκοι πολιαί τε κορῶναιἐν ταὐτῷ τὸ μεταξὺ Κορίνθου καὶ Σικυῶνος, —</dd></dl>
<dl><dt><span id="index.xml-sp-id2693207"><!--anchor--></span>Πισθέταιρος</dt><dd>τί οὖν προσήκει δῆτ᾽ ἐμοὶ Κορινθίων;</dd></dl>
<dl><dt><span id="index.xml-sp-id2693218"><!--anchor--></span>Χρησμολόγος</dt><dd><span class="linenum">970</span>ᾐνίξαθ᾽ ὁ Βάκις τοῦτο πρὸς τὸν ἀέρα.πρῶτον Πανδώρᾳ θῦσαι λευκότριχα κριόν·ὃς δέ κ᾽ ἐμῶν ἐπέων ἔλθῃ πρώτιστα προφήτης,τῷ δόμεν ἱμάτιον καθαρὸν καὶ καινὰ πέδιλα —</dd></dl>
<dl><dt><span id="index.xml-sp-id2693250"><!--anchor--></span>Πισθέταιρος</dt><dd>ἔνεστι καὶ τὰ πέδιλα;</dd></dl>
<dl><dt><span id="index.xml-sp-id2693260"><!--anchor--></span>Χρησμολόγος</dt><dd>λαβὲ τὸ βιβλίον.<span class="linenum">975</span>καὶ φιάλην δοῦναι, καὶ σπλάγχνων χεῖρ᾽ ἐπιπλῆσαι.</dd></dl>
<dl><dt><span id="index.xml-sp-id2693281"><!--anchor--></span>Πισθέταιρος</dt><dd>και` σπλάγχνα διδόν᾽ ἔνεστι;</dd></dl>
<dl><dt><span id="index.xml-sp-id2693291"><!--anchor--></span>Χρησμολόγος</dt><dd>λαβὲ τὸ βιβλίον.κἂν μὲν θέσπιε κοῦρε ποιῇς ταῦθ᾽ ὡς ἐπιτέλλω,αἰετὸς ἐν νεφέλῃσι γενήσεαι· αι᾽ δέ κε μὴ δῷς,οὐκ ἔσει οὐ τρυγὼν οὐδ᾽ αἰετὸς οὐ δρυκολάπτης.</dd></dl>
<dl><dt><span id="index.xml-sp-id2693323"><!--anchor--></span>Πισθέταιρος</dt><dd><span class="linenum">980</span>καὶ ταῦτ᾽ ἔνεστ᾽ ἐνταῦθα;</dd></dl>
<dl><dt><span id="index.xml-sp-id2693335"><!--anchor--></span>Χρησμολόγος</dt><dd>λαβὲ τὸ βιβλίον.</dd></dl>
<dl><dt><span id="index.xml-sp-id2693347"><!--anchor--></span>Πισθέταιρος</dt><dd>οὐδὲν ἄρ᾽ ὅμοιός ἐσθ᾽ ὁ χρησμὸς τουτῳί,ὃν ἐγὼ παρὰ τἀπόλλωνος ἐξεγραψάμην·αὐτὰρ ἐπὴν ἄκλητος ἰὼν ἄνθρωπος ἀλαζὼνλυπῇ θύοντας καὶ σπλαγχνεύειν ἐπιθυμῇ,<span class="linenum">985</span>δὴ τότε χρὴ τύπτειν αὐτὸν πλευρῶν τὸ μεταξὺ —</dd></dl>
<dl><dt><span id="index.xml-sp-id2693380"><!--anchor--></span>Χρησμολόγος</dt><dd>οὐδὲν λέγειν οἶμαί σε.</dd></dl>
<dl><dt><span id="index.xml-sp-id2693390"><!--anchor--></span>Πισθέταιρος</dt><dd>λαβὲ τὸ βιβλίον.καὶ φείδου μηδὲν μηδ᾽ αἰετοῦ ἐν νεφέλῃσιν,μήτ᾽ ἢν Λάμπων ᾖ μήτ᾽ ἢν ὁ μέγας Διοπείθης.</dd></dl>
<dl><dt><span id="index.xml-sp-id2693422"><!--anchor--></span>Χρησμολόγος</dt><dd>καὶ ταῦτ᾽ ἔνεστ᾽ ἐνταῦθα;</dd></dl>
<dl><dt><span id="index.xml-sp-id2693432"><!--anchor--></span>Πισθέταιρος</dt><dd>λαβὲ τὸ βιβλίον.<span class="linenum">990</span>οὐκ εἶ θύραζ᾽; ἐς κόρακας.</dd></dl>
<dl><dt><span id="index.xml-sp-id2693450"><!--anchor--></span>Χρησμολόγος</dt><dd>οἴμοι δείλαιος.</dd></dl>
<dl><dt><span id="index.xml-sp-id2693462"><!--anchor--></span>Πισθέταιρος</dt><dd>οὔκουν ἑτέρωσε χρησμολογήσεις ἐκτρέχων;</dd></dl>
<dl><dt><span id="index.xml-sp-id2693472"><!--anchor--></span>Μέτων</dt><dd>ἥκω παρ᾽ ὑμᾶς —</dd></dl>
<dl><dt><span id="index.xml-sp-id2693482"><!--anchor--></span>Πισθέταιρος</dt><dd>ἕτερον αὖ τουτὶ κακόν.τί δ᾽ αὖ σὺ δράσων; τίς δ᾽ ἰδέα βουλεύματος;τίς ἡ ᾽πίνοια, τίς ὁ κόθορνος τῆς ὁδοῦ;</dd></dl>
<dl><dt><span id="index.xml-sp-id2693503"><!--anchor--></span>Μέτων</dt><dd><span class="linenum">995</span>γεωμετρῆσαι βούλομαι τὸν ἀέραὑμῖν διελεῖν τε κατὰ γύας.</dd></dl>
<dl><dt><span id="index.xml-sp-id2693518"><!--anchor--></span>Πισθέταιρος</dt><dd>πρὸς τῶν θεῶνσὺ δ᾽ εἶ τίς ἀνδρῶν;</dd></dl>
<dl><dt><span id="index.xml-sp-id2693534"><!--anchor--></span>Μέτων</dt><dd>ὅστις εἴμ᾽ ἐγώ; Μέτων,ὃν οἶδεν Ἑλλὰς χὠ Κολωνός.</dd></dl>
<dl><dt><span id="index.xml-sp-id2693550"><!--anchor--></span>Πισθέταιρος</dt><dd>εἰπέ μοι,ταυτὶ δέ σοι τί ἔστι;</dd></dl>
<dl><dt><span id="index.xml-sp-id2693565"><!--anchor--></span>Μέτων</dt><dd>κανόνες ἀέρος.<span class="linenum">1000</span>αὐτίκα γὰρ ἀήρ ἐστι τὴν ἰδέαν ὅλοςκατὰ πνιγέα μάλιστα. προσθεὶς οὖν ἐγὼτὸν κανόν᾽, ἄνωθεν τουτονὶ τὸν καμπύλονἐνθεὶς διαβήτην — μανθάνεις;</dd></dl>
<dl><dt><span id="index.xml-sp-id2693596"><!--anchor--></span>Πισθέταιρος</dt><dd>οὐ μανθάνω.</dd></dl>
<dl><dt><span id="index.xml-sp-id2693607"><!--anchor--></span>Μέτων</dt><dd>ὀρθῷ μετρήσω κανόνι προστιθείς, ἵνα<span class="linenum">1005</span>ὁ κύκλος γένηται σοι τετράγωνος κἀν μέσῳἀγορά, φέρουσαι δ᾽ ὦσιν εἰς αὐτὴν ὁδοὶὀρθαὶ πρὸς αὐτὸ τὸ μέσον, ὥσπερ δ᾽ ἀστέροςαὐτοῦ κυκλοτεροῦς ὄντος ὀρθαὶ πανταχῇἀκτῖνες ἀπολάμπωσιν.</dd></dl>
<dl><dt><span id="index.xml-sp-id2693642"><!--anchor--></span>Πισθέταιρος</dt><dd>ἅνθρωπος Θαλῆς.<span class="linenum">1010</span>Μέτων —</dd></dl>
<dl><dt><span id="index.xml-sp-id2693659"><!--anchor--></span>Μέτων</dt><dd>τί ἔστιν;</dd></dl>
<dl><dt><span id="index.xml-sp-id2693670"><!--anchor--></span>Πισθέταιρος</dt><dd>οἶσθ᾽ ὁτιὴ φιλῶ σ᾽ ἐγώ,κἀμοὶ πιθόμενος ὑπαποκίνει τῆς ὁδοῦ.</dd></dl>
<dl><dt><span id="index.xml-sp-id2693686"><!--anchor--></span>Μέτων</dt><dd>τί δ᾽ ἐστὶ δεινόν;</dd></dl>
<dl><dt><span id="index.xml-sp-id2693695"><!--anchor--></span>Πισθέταιρος</dt><dd>ὥσπερ ἐν Λακεδαίμονιξενηλατοῦνται καὶ κεκίνηνταί τινες·πληγαὶ συχναὶ κατ᾽ ἄστυ.</dd></dl>
<dl><dt><span id="index.xml-sp-id2693716"><!--anchor--></span>Μέτων</dt><dd>μῶν στασιάζετε;</dd></dl>
<dl><dt><span id="index.xml-sp-id2693727"><!--anchor--></span>Πισθέταιρος</dt><dd><span class="linenum">1015</span>μὰ τὸν Δί᾽ οὐ δῆτ᾽.</dd></dl>
<dl><dt><span id="index.xml-sp-id2693739"><!--anchor--></span>Μέτων</dt><dd>ἀλλὰ πῶς;</dd></dl>
<dl><dt><span id="index.xml-sp-id2693749"><!--anchor--></span>Πισθέταιρος</dt><dd>ὁμοθυμαδὸνσποδεῖν ἅπαντας τοὺς ἀλαζόνας δοκεῖ.</dd></dl>
<dl><dt><span id="index.xml-sp-id2693766"><!--anchor--></span>Μέτων</dt><dd>ὑπάγοιμί τἄρ᾽ ἄν.</dd></dl>
<dl><dt><span id="index.xml-sp-id2693775"><!--anchor--></span>Πισθέταιρος</dt><dd>νὴ Δί᾽ ὡς οὐκ οἶδ᾽ ἂν εἰφθαίης ἄν· ἐπίκεινται γὰρ ἐγγὺς αὑταιί.</dd></dl>
<dl><dt><span id="index.xml-sp-id2693791"><!--anchor--></span>Μέτων</dt><dd>οἴμοι κακοδαίμων.</dd></dl>
<dl><dt><span id="index.xml-sp-id2693801"><!--anchor--></span>Πισθέταιρος</dt><dd>οὐκ ἔλεγον ἐγὼ πάλαι;<span class="linenum">1020</span>οὐκ ἀναμετρήσεις σαυτὸν ἀπιὼν ἀλλαχῇ;</dd></dl>
<dl><dt><span id="index.xml-sp-id2693826"><!--anchor--></span>Ἐπίσκοπος</dt><dd>ποῦ πρόξενοι;</dd></dl>
<dl><dt><span id="index.xml-sp-id2693835"><!--anchor--></span>Πισθέταιρος</dt><dd>τίς ὁ Σαρδανάπαλλος οὑτοσί;</dd></dl>
<dl><dt><span id="index.xml-sp-id2693847"><!--anchor--></span>Ἐπίσκοπος</dt><dd>ἐπίσκοπος ἥκω δεῦρο τῷ κυάμῳ λαχὼνἐς τὰς Νεφελοκοκκυγίας.</dd></dl>
<dl><dt><span id="index.xml-sp-id2693861"><!--anchor--></span>Πισθέταιρος</dt><dd>ἐπίσκοπος;ἔπεμψε δὲ τίς σε δεῦρο;</dd></dl>
<dl><dt><span id="index.xml-sp-id2693877"><!--anchor--></span>Ἐπίσκοπος</dt><dd>φαῦλον βιβλίον<span class="linenum">1025</span>Τελέου.</dd></dl>
<dl><dt><span id="index.xml-sp-id2693894"><!--anchor--></span>Πισθέταιρος</dt><dd>τί; βούλει δῆτα τὸν μισθὸν λαβὼνμὴ πράγματ᾽ ἔχειν ἀλλ᾽ ἀπιέναι;</dd></dl>
<dl><dt><span id="index.xml-sp-id2693910"><!--anchor--></span>Ἐπίσκοπος</dt><dd>νὴ τοὺς θεούς.ἐκκλησιάσαι δ᾽ οὖν ἐδεόμην οἴκοι μένων.ἔστιν γὰρ ἃ δι᾽ ἐμοῦ πέπρακται Φαρνάκῃ.</dd></dl>
<dl><dt><span id="index.xml-sp-id2693931"><!--anchor--></span>Πισθέταιρος</dt><dd>ἄπιθι λαβών· ἔστιν δ᾽ ὁ μισθὸς οὑτοσί.</dd></dl>
<dl><dt><span id="index.xml-sp-id2693941"><!--anchor--></span>Ἐπίσκοπος</dt><dd><span class="linenum">1030</span>τουτὶ τί ἦν;</dd></dl>
<dl><dt><span id="index.xml-sp-id2693952"><!--anchor--></span>Πισθέταιρος</dt><dd>ἐκκλησία περὶ Φαρνάκου.</dd></dl>
<dl><dt><span id="index.xml-sp-id2693964"><!--anchor--></span>Ἐπίσκοπος</dt><dd>μαρτύρομαι τυπτόμενος ὢν ἐπίσκοπος.</dd></dl>
<dl><dt><span id="index.xml-sp-id2693974"><!--anchor--></span>Πισθέταιρος</dt><dd>οὐκ ἀποσοβήσεις; οὐκ ἀποίσεις τὼ κάδω;οὐ δεινά; καὶ πέμπουσιν ἤδη ᾽πισκόπουςἐς τὴν πόλιν, πρὶν καὶ τεθύσθαι τοῖς θεοῖς;</dd></dl>
<dl><dt><span id="index.xml-sp-id2693994"><!--anchor--></span>Ψηφισματοπώλης</dt><dd><span class="linenum">1035</span>ἐὰν δ᾽ ὁ Νεφελοκοκκυγιεὺς τὸν Ἀθηναῖον ἀδικῇ  —</dd></dl>
<dl><dt><span id="index.xml-sp-id2694006"><!--anchor--></span>Πισθέταιρος</dt><dd>τουτὶ τί ἔστιν αὖ κακὸν τὸ βιβλίον;</dd></dl>
<dl><dt><span id="index.xml-sp-id2694017"><!--anchor--></span>Ψηφισματοπώλης</dt><dd>ψηφισματοπώλης εἰμὶ καὶ νόμους νέουςἥκω παρ᾽ ὑμᾶς δεῦρο πωλήσων.</dd></dl>
<dl><dt><span id="index.xml-sp-id2694032"><!--anchor--></span>Πισθέταιρος</dt><dd>τὸ τί;</dd></dl>
<dl><dt><span id="index.xml-sp-id2694043"><!--anchor--></span>Ψηφισματοπώλης</dt><dd><span class="linenum">1040</span>χρῆσθαι Νεφελοκοκκυγιᾶς τοῖσδε τοῖς μέτροισι καὶ σταθμοῖσι καὶ ψηφίσμασι καθάπερ Ὀλοφύξιοι.</dd></dl>
<dl><dt><span id="index.xml-sp-id2694059"><!--anchor--></span>Πισθέταιρος</dt><dd>σὺ δέ γ᾽ οἷσπερ ὡτοτύξιοι χρήσει τάχα.</dd></dl>
<dl><dt><span id="index.xml-sp-id2694069"><!--anchor--></span>Ψηφισματοπώλης</dt><dd>οὗτος τί πάσχεις;</dd></dl>
<dl><dt><span id="index.xml-sp-id2694079"><!--anchor--></span>Πισθέταιρος</dt><dd>οὐκ ἀποίσεις τοὺς νόμους;<span class="linenum">1045</span>πικροὺς ἐγώ σοι τήμερον δείξω νόμους.</dd></dl>
<dl><dt><span id="index.xml-sp-id2694098"><!--anchor--></span>Ἐπίσκοπος</dt><dd>καλοῦμαι Πισθέταιρον ὕβρεως ἐς τὸν Μουνιχιῶνα μῆνα.</dd></dl>
<dl><dt><span id="index.xml-sp-id2694110"><!--anchor--></span>Πισθέταιρος</dt><dd>ἄληθες οὗτος; ἔτι γὰρ ἐνταῦθ᾽ ἦσθα σύ;</dd></dl>
<dl><dt><span id="index.xml-sp-id2694121"><!--anchor--></span>Ψηφισματοπώλης</dt><dd><span class="linenum">1050</span>ἐὰν δέ τις ἐξελαύνῃ τοὺς ἄρχοντας καὶ μὴ  δέχηται κατὰ τὴν στήλην —</dd></dl>
<dl><dt><span id="index.xml-sp-id2694136"><!--anchor--></span>Πισθέταιρος</dt><dd>οἴμοι κακοδαίμων, καὶ σὺ γὰρ ἐνταῦθ᾽ ἦσθ᾽ ἔτι;</dd></dl>
<dl><dt><span id="index.xml-sp-id2694147"><!--anchor--></span>Ἐπίσκοπος</dt><dd>ἀπολῶ σε καὶ γράφω σε μυρίας δραχμάς.</dd></dl>
<dl><dt><span id="index.xml-sp-id2694157"><!--anchor--></span>Πισθέταιρος</dt><dd>ἐγὼ δὲ σοῦ γε τὼ κάδω διασκεδῶ.</dd></dl>
<dl><dt><span id="index.xml-sp-id2694167"><!--anchor--></span>Ψηφισματοπώλης</dt><dd>μέμνησ᾽ ὅτε τῆς στήλης κατετίλας ἑσπέρας;</dd></dl>
<dl><dt><span id="index.xml-sp-id2694178"><!--anchor--></span>Πισθέταιρος</dt><dd><span class="linenum">1055</span>αἰβοῖ· λαβέτω τις αὐτόν. οὗτος οὐ μενεῖς;ἀπίωμεν ἡμεῖς ὡς τάχιστ᾽ ἐντευθενὶθύσοντες εἴσω τοῖς θεοῖσι τὸν τράγον.</dd></dl></div></div>
  </body>
</html>
