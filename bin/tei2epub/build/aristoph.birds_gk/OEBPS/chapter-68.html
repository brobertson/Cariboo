<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title> strophe</title>
  </head>
  <body>
    <div class="chapter" id="id2754693"><h2 class="shouldIhide-strophe"> strophe</h2>
<dl><dt><span id="index.xml-sp-id2698395"><!--anchor--></span>Χορός</dt><dd>πρὸς δὲ τοῖς Σκιάποσιν λίμνητις ἔστ᾽ ἄλουτος οὗ<span class="linenum">1555</span>ψυχαγωγεῖ Σωκράτης·ἔνθα καὶ Πείσανδρος ἦλθεδεόμενος ψυχὴν ἰδεῖν ἣζῶντ᾽ ἐκεῖνον προὔλιπε,σφάγι᾽ ἔχων κάμηλον ἀμνόν<span class="linenum">1560</span>τιν᾽, ἧς λαιμοὺς τεμὼν ὥσπερ&lt;ποθ᾽&gt; οὑδυσσεὺς ἀπῆλθε,κᾆτ᾽ ἀνῆλθ᾽ αὐτῷ κάτωθενπρὸς τὸ λαῖτμα τῆς καμήλουΧαιρεφῶν ἡ νυκτερίς.</dd></dl>
<dl><dt><span id="index.xml-sp-id2698461"><!--anchor--></span>Ποσειδῶν</dt><dd><span class="linenum">1565</span>τὸ μὲν πόλισμα τῆς Νεφελοκοκκυγίαςὁρᾶν τοδὶ πάρεστιν, οἷ πρεσβεύομεν.οὗτος τί δρᾷς; ἐπ᾽ ἀριστέρ᾽ οὕτως ἀμπέχει;οὐ μεταβαλεῖς θοἰμάτιον ὧδ᾽ ἐπιδέξια;τί ὦ κακόδαιμον; Λαισποδίας εἶ τὴν φύσιν;<span class="linenum">1570</span>ὦ δημοκρατία ποῖ προβιβᾷς ἡμᾶς ποτε,εἰ τουτονί γ᾽ ἐχειροτόνησαν οἱ θεοί;</dd></dl>
<dl><dt><span id="index.xml-sp-id2698503"><!--anchor--></span>Τριβαλλός</dt><dd>ἕξεις ἀτρέμας;</dd></dl>
<dl><dt><span id="index.xml-sp-id2698513"><!--anchor--></span>Ποσειδῶν</dt><dd>οἴμωζε· πολὺ γὰρ δή σ᾽ ἐγὼἑόρακα πάντων βαρβαρώτατον θεῶν.ἄγε δὴ τί δρῶμεν Ἡράκλεις;</dd></dl>
<dl><dt><span id="index.xml-sp-id2698533"><!--anchor--></span>Ἡρακλῆς</dt><dd>ἀκήκοας<span class="linenum">1575</span>ἐμοῦ γ᾽ ὅτι τὸν ἄνθρωπον ἄγχειν βούλομαι,ὅστις ποτ᾽ ἔσθ᾽ ὁ τοὺς θεοὺς ἀποτειχίσας.</dd></dl>
<dl><dt><span id="index.xml-sp-id2698556"><!--anchor--></span>Ποσειδῶν</dt><dd>ἀλλ᾽ ὦγάθ᾽ ᾑρήμεσθα περὶ διαλλαγῶνπρέσβεις.</dd></dl>
<dl><dt><span id="index.xml-sp-id2698570"><!--anchor--></span>Ἡρακλῆς</dt><dd>διπλασίως μᾶλλον ἄγχειν μοι δοκεῖ.</dd></dl>
<dl><dt><span id="index.xml-sp-id2698582"><!--anchor--></span>Πισθέταιρος</dt><dd>τὴν τυρόκνηστίν τις δότω· φέρε σίλφιον·<span class="linenum">1580</span>τυρὸν φερέτω τις· πυρπόλει τοὺς ἄνθρακας.</dd></dl>
<dl><dt><span id="index.xml-sp-id2698599"><!--anchor--></span>Ποσειδῶν</dt><dd>τὸν ἄνδρα χαίρειν οἱ θεοὶ κελεύομεντρεῖς ὄντες ἡμεῖς.</dd></dl>
<dl><dt><span id="index.xml-sp-id2698613"><!--anchor--></span>Πισθέταιρος</dt><dd>ἀλλ᾽ ἐπικνῶ τὸ σίλφιον.</dd></dl>
<dl><dt><span id="index.xml-sp-id2698625"><!--anchor--></span>Ἡρακλῆς</dt><dd>τὰ δὲ κρέα τοῦ ταῦτ᾽ ἐστίν;</dd></dl>
<dl><dt><span id="index.xml-sp-id2698635"><!--anchor--></span>Πισθέταιρος</dt><dd>ὄρνιθές τινεςἐπανιστάμενοι τοῖς δημοτικοῖσιν ὀρνέοις<span class="linenum">1585</span>ἔδοξαν ἀδικεῖν.</dd></dl>
<dl><dt><span id="index.xml-sp-id2698657"><!--anchor--></span>Ἡρακλῆς</dt><dd>εἶτα δῆτα σίλφιονεἴπικνῇς πρότερον αὐτοῖσιν;</dd></dl>
<dl><dt><span id="index.xml-sp-id2698673"><!--anchor--></span>Πισθέταιρος</dt><dd>ὦ χαῖρ᾽ Ἡράκλεις.τί ἔστι;</dd></dl>
<dl><dt><span id="index.xml-sp-id2698689"><!--anchor--></span>Ποσειδῶν</dt><dd>πρεσβεύοντες ἡμεῖς ἥκομενπαρὰ τῶν θεῶν περὶ πολέμου καταλλαγῆς.</dd></dl>
<dl><dt><span id="index.xml-sp-id2698705"><!--anchor--></span>Πισθέταιρος</dt><dd>ἔλαιον οὐκ ἔνεστιν ἐν τῇ ληκύθῳ.</dd></dl>
<dl><dt><span id="index.xml-sp-id2698715"><!--anchor--></span>Ἡρακλῆς</dt><dd><span class="linenum">1590</span>καὶ μὴν τά γ᾽ ὀρνίθεια λιπάρ᾽ εἶναι πρέπει.</dd></dl>
<dl><dt><span id="index.xml-sp-id2698728"><!--anchor--></span>Ποσειδῶν</dt><dd>ἡμεῖς τε γὰρ πολεμοῦντες οὐ κερδαίνομεν,ὑμεῖς τ᾽ ἂν ἡμῖν τοῖς θεοῖς ὄντες φίλοιὄμβριον ὕδωρ ἂν εἴχετ᾽ ἐν τοῖς τέλμασιν,ἀλκυονίδας τ᾽ ἂν ἤγεθ᾽ ἡμέρας ἀεί.<span class="linenum">1595</span>τούτων περὶ πάντων αὐτοκράτορες ἥκομεν.</dd></dl>
<dl><dt><span id="index.xml-sp-id2698759"><!--anchor--></span>Πισθέταιρος</dt><dd>ἀλλ᾽ οὔτε πρότερον πώποθ᾽ ἡμεῖς ἤρξαμενπολέμου πρὸς ὑμᾶς, νῦν τ᾽ ἐθέλομεν, εἰ δοκεῖ,ἐάν τι δίκαιον ἀλλὰ νῦν ἐθέλητε δρᾶν,σπονδὰς ποιεῖσθαι. τὰ δὲ δίκαι᾽ ἐστὶν ταδί,<span class="linenum">1600</span>τὸ σκῆπτρον ἡμῖν τοῖσιν ὄρνισιν πάλιντὸν Δί᾽ ἀποδοῦναι· κἂν διαλλαττώμεθαἐπὶ τοῖσδε, τοὺς πρέσβεις ἐπ᾽ ἄριστον καλῶ.</dd></dl>
<dl><dt><span id="index.xml-sp-id2698799"><!--anchor--></span>Ἡρακλῆς</dt><dd>ἐμοὶ μὲν ἀπόχρη ταῦτα καὶ ψηφίζομαι.</dd></dl>
<dl><dt><span id="index.xml-sp-id2698810"><!--anchor--></span>Ποσειδῶν</dt><dd>τί ὦ κακόδαιμον; ἠλίθιος καὶ γάστρις εἶ.<span class="linenum">1605</span>ἀποστερεῖς τὸν πατέρα τῆς τυραννίδος;</dd></dl>
<dl><dt><span id="index.xml-sp-id2698834"><!--anchor--></span>Πισθέταιρος</dt><dd>ἄληθες; οὐ γὰρ μεῖζον ὑμεῖς οἱ θεοὶἰσχύσετ᾽, ἢν ὄρνιθες ἄρξωσιν κάτω;νῦν μέν γ᾽ ὑπὸ ταῖς νεφέλαισιν ἐγκεκρυμμένοικύψαντες ἐπιορκοῦσιν ὑμᾶς οἱ βροτοί·<span class="linenum">1610</span>ἐὰν δὲ τοὺς ὄρνις ἔχητε συμμάχους,ὅταν ὀμνύῃ τις τὸν κόρακα καὶ τὸν Δία,ὁ κόραξ παρελθὼν τοὐπιορκοῦντος λάθρᾳπροσπτόμενος ἐκκόψει τὸν ὀφθαλμὸν θενών.</dd></dl>
<dl><dt><span id="index.xml-sp-id2698878"><!--anchor--></span>Ποσειδῶν</dt><dd>νὴ τὸν Ποσειδῶ ταῦτά γέ τοι καλῶς λέγεις.</dd></dl>
<dl><dt><span id="index.xml-sp-id2698888"><!--anchor--></span>Ἡρακλῆς</dt><dd><span class="linenum">1615</span>κἀμοὶ δοκεῖ.</dd></dl>
<dl><dt><span id="index.xml-sp-id2698900"><!--anchor--></span>Πισθέταιρος</dt><dd>τί δαὶ σὺ φῄς;</dd></dl>
<dl><dt><span id="index.xml-sp-id2698911"><!--anchor--></span>Τριβαλλός</dt><dd>ναβαισατρεῦ.</dd></dl>
<dl><dt><span id="index.xml-sp-id2698923"><!--anchor--></span>Πισθέταιρος</dt><dd>ὁρᾷς; ἐπαινεῖ χοὖτος. ἕτερόν νυν ἔτιἀκούσαθ᾽ ὅσον ὑμᾶς ἀγαθὸν ποιήσομεν.ἐάν τις ἀνθρώπων ἱερεῖόν τῳ θεῶνεὐξάμενος εἶτα διασοφίζηται λέγων,<span class="linenum">1620</span>‘μενετοὶ θεοί,’ καὶ μἀποδιδῷ μισητίᾳ,ἀναπράξομεν καὶ ταῦτα.</dd></dl>
<dl><dt><span id="index.xml-sp-id2698957"><!--anchor--></span>Ποσειδῶν</dt><dd>φέρ᾽ ἴδω τῷ τρόπῳ;</dd></dl>
<dl><dt><span id="index.xml-sp-id2698969"><!--anchor--></span>Πισθέταιρος</dt><dd>ὅταν διαριθμῶν ἀργυρίδιον τύχῃἅνθρωπος οὗτος, ἢ καθῆται λούμενος,καταπτόμενος ἰκτῖνος ἁρπάσας λάθρᾳ<span class="linenum">1625</span>προβάτοιν δυοῖν τιμὴν ἀνοίσει τῷ θεῷ.</dd></dl>
<dl><dt><span id="index.xml-sp-id2698995"><!--anchor--></span>Ἡρακλῆς</dt><dd>τὸ σκῆπτρον ἀποδοῦναι πάλιν ψηφίζομαιτούτοις ἐγώ.</dd></dl>
<dl><dt><span id="index.xml-sp-id2699009"><!--anchor--></span>Ποσειδῶν</dt><dd>καὶ τὸν Τριβαλλόν νυν ἐροῦ.</dd></dl>
<dl><dt><span id="index.xml-sp-id2699021"><!--anchor--></span>Ἡρακλῆς</dt><dd>ὁ Τριβαλλός, οἰμώζειν δοκεῖ σοι;</dd></dl>
<dl><dt><span id="index.xml-sp-id2699031"><!--anchor--></span>Τριβαλλός</dt><dd>σαυνάκαβακταρικροῦσα.</dd></dl>
<dl><dt><span id="index.xml-sp-id2699046"><!--anchor--></span>Ἡρακλῆς</dt><dd>φησί μ᾽ εὖ λέγειν πάνυ.</dd></dl>
<dl><dt><span id="index.xml-sp-id2699058"><!--anchor--></span>Ποσειδῶν</dt><dd><span class="linenum">1630</span>εἴ τοι δοκεῖ σφῷν ταῦτα, κἀμοὶ συνδοκεῖ.</dd></dl>
<dl><dt><span id="index.xml-sp-id2699070"><!--anchor--></span>Ἡρακλῆς</dt><dd>οὗτος, δοκεῖ δρᾶν ταῦτα τοῦ σκήπτρου πέρι.</dd></dl>
<dl><dt><span id="index.xml-sp-id2699081"><!--anchor--></span>Πισθέταιρος</dt><dd>καὶ νὴ Δί᾽ ἕτερόν γ᾽ ἐστὶν οὗ ᾽μνήσθην ἐγώ.τὴν μὲν γὰρ Ἥραν παραδίδωμι τῷ Διί,τὴν δὲ Βασίλειαν τὴν κόρην γυναῖκ᾽ ἐμοὶ<span class="linenum">1635</span>ἐκδοτέον ἐστίν.</dd></dl>
<dl><dt><span id="index.xml-sp-id2699106"><!--anchor--></span>Ποσειδῶν</dt><dd>οὐ διαλλαγῶν ἐρᾷς.ἀπίωμεν οἴκαδ᾽ αὖθις.</dd></dl>
<dl><dt><span id="index.xml-sp-id2699122"><!--anchor--></span>Πισθέταιρος</dt><dd>ὀλίγον μοι μέλει.μάγειρε τὸ κατάχυσμα χρὴ ποιεῖν γλυκύ.</dd></dl>
<dl><dt><span id="index.xml-sp-id2699138"><!--anchor--></span>Ἡρακλῆς</dt><dd>ὦ δαιμόνι᾽ ἀνθρώπων Πόσειδον ποῖ φέρει;ἡμεῖς περὶ γυναικὸς μιᾶς πολεμήσομεν;</dd></dl>
<dl><dt><span id="index.xml-sp-id2699153"><!--anchor--></span>Ποσειδῶν</dt><dd><span class="linenum">1640</span>τί δαὶ ποιῶμεν;</dd></dl>
<dl><dt><span id="index.xml-sp-id2699165"><!--anchor--></span>Ἡρακλῆς</dt><dd>ὅ τι; διαλλαττώμεθα.</dd></dl>
<dl><dt><span id="index.xml-sp-id2699177"><!--anchor--></span>Ποσειδῶν</dt><dd>τί δ᾽ ᾠζύρ᾽; οὐκ οἶσθ᾽ ἐξαπατώμενος πάλαι;βλάπτεις δέ τοι σὺ σαυτόν. ἢν γὰρ ἀποθάνῃὁ Ζεὺς παραδοὺς τούτοισι τὴν τυραννίδα,πένης ἔσει σύ. σοῦ γὰρ ἅπαντα γίγνεται<span class="linenum">1645</span>τὰ χρήμαθ᾽, ὅσ᾽ ἂν ὁ Ζεὺς ἀποθνῄσκων  καταλίπῃ.</dd></dl>
<dl><dt><span id="index.xml-sp-id2699215"><!--anchor--></span>Πισθέταιρος</dt><dd>οἴμοι τάλας οἷόν σε περισοφίζεται.δεῦρ᾽ ὡς ἔμ᾽ ἀποχώρησον, ἵνα τί σοι φράσω.διαβάλλεταί σ᾽ ὁ θεῖος ὦ πόνηρε σύ.τῶν γὰρ πατρῴων οὐδ᾽ ἀκαρῆ μέτεστί σοι<span class="linenum">1650</span>κατὰ τοὺς νόμους· νόθος γὰρ εἶ κοὐ γνήσιος.</dd></dl>
<dl><dt><span id="index.xml-sp-id2699246"><!--anchor--></span>Ἡρακλῆς</dt><dd>ἐγὼ νόθος; τί λέγεις;</dd></dl>
<dl><dt><span id="index.xml-sp-id2699255"><!--anchor--></span>Πισθέταιρος</dt><dd>σὺ μέντοι νὴ Δίαὤν γε ξένης γυναικο´ς. ἢ πῶς ἄν ποτεἐπίκληρον εἶναι τὴν Ἀθηναίαν δοκεῖς,οὖσαν θυγατέρ᾽, ὄντων ἀδελφῶν γυησίων;</dd></dl>
<dl><dt><span id="index.xml-sp-id2699281"><!--anchor--></span>Ἡρακλῆς</dt><dd><span class="linenum">1655</span>τί δ᾽ ἢν ὁ πατὴρ ἐμοὶ διδῷ τὰ χρήματανοθεἶ ἀποθνῄσκων;</dd></dl>
<dl><dt><span id="index.xml-sp-id2699297"><!--anchor--></span>Πισθέταιρος</dt><dd>ὁ νόμος αὐτὸν οὐκ ἐᾷ.οὗτος ὁ Ποσειδῶν πρῶτος, ὃς ἐπαίρει σε νῦν,ἀνθέξεταί σου τῶν πατρῴων χρημάτωνφάσκων ἀδελφὸς αὐτὸς εἶναι γνήσιος.<span class="linenum">1660</span>ἐρῶ δὲ δὴ καὶ τὸν Σόλωνός σοι νόμον·‘νόθῳ δὲ μὴ εἶναι ἀγχιστείαν παίδων ὄντων<span class="linenum">1665</span>γνησίων. ἐὰν δὲ παῖδες μὴ ὦσι γνήσιοι, τοῖςἐγγυτάτω γένους μετεῖναι τῶν χρημάτων.’</dd></dl>
<dl><dt><span id="index.xml-sp-id2699345"><!--anchor--></span>Ἡρακλῆς</dt><dd>ἐμοὶ δ᾽ ἄρ᾽ οὐδὲν τῶν πατρῴων χρημάτωνμέτεστιν;</dd></dl>
<dl><dt><span id="index.xml-sp-id2699359"><!--anchor--></span>Πισθέταιρος</dt><dd>οὐ μέντοι μὰ Δία. λέξον δέ μοι,ἤδη σ᾽ ὁ πατὴρ εἰσήγαγ᾽ ἐς τοὺς φράτερας;</dd></dl>
<dl><dt><span id="index.xml-sp-id2699376"><!--anchor--></span>Ἡρακλῆς</dt><dd><span class="linenum">1670</span>οὐ δῆτ᾽ ἐμέ γε. καὶ δῆτ᾽ ἐθαύμαζον πάλαι.</dd></dl>
<dl><dt><span id="index.xml-sp-id2699388"><!--anchor--></span>Πισθέταιρος</dt><dd>τί δῆτ᾽ ἄνω κέχηνας αἴκειαν βλέπων;ἀλλ᾽ ἢν μεθ᾽ ἡμῶν ᾖς, καταστήσας σ᾽ ἐγὼτύραννον ὀρνίθων παρέξω σοι γάλα.</dd></dl>
<dl><dt><span id="index.xml-sp-id2699408"><!--anchor--></span>Ἡρακλῆς</dt><dd>δίκαι᾽ ἔμοιγε και` πάλαι δοκεῖς λέγειν<span class="linenum">1675</span>περὶ τῆς κόρης, κἄγωγε παραδίδωμί σοι.</dd></dl>
<dl><dt><span id="index.xml-sp-id2699425"><!--anchor--></span>Πισθέταιρος</dt><dd>τί δαὶ σὺ φῄς;</dd></dl>
<dl><dt><span id="index.xml-sp-id2699434"><!--anchor--></span>Ποσειδῶν</dt><dd>τἀναντία ψηφίζομαι.</dd></dl>
<dl><dt><span id="index.xml-sp-id2699446"><!--anchor--></span>Πισθέταιρος</dt><dd>ἐν τῷ Τριβαλλῷ πᾶν τὸ πρᾶγμα. τί σὺ λέγεις;</dd></dl>
<dl><dt><span id="index.xml-sp-id2699456"><!--anchor--></span>Τριβαλλός</dt><dd>καλάνι κόραυνα καὶ μεγάλα βασιλιναῦὄρνιτο παραδίδωμι.</dd></dl>
<dl><dt><span id="index.xml-sp-id2699471"><!--anchor--></span>Ἡρακλῆς</dt><dd>παραδοῦναι λέγει.</dd></dl>
<dl><dt><span id="index.xml-sp-id2699482"><!--anchor--></span>Ποσειδῶν</dt><dd><span class="linenum">1680</span>μὰ τὸν Δί᾽ οὐχ οὗτός γε παραδοῦναι λέγει,εἰ μὴ † βαδίζειν † ωἅσπερ αἱ χελιδόσιν λέγει.</dd></dl>
<dl><dt><span id="index.xml-sp-id2699499"><!--anchor--></span>Πισθέταιρος</dt><dd>οὐκοῦν παραδοῦναι ταῖς χελιδόσιν λέγει.</dd></dl>
<dl><dt><span id="index.xml-sp-id2699510"><!--anchor--></span>Ποσειδῶν</dt><dd>σφὼ νῦν διαλλάττεσθε καὶ ξυμβαίνετε·ἐγὼ δ᾽, ἐπειδὴ σφῷν δοκεῖ, σιγήσομαι.</dd></dl>
<dl><dt><span id="index.xml-sp-id2699525"><!--anchor--></span>Ἡρακλῆς</dt><dd><span class="linenum">1685</span>ἡμῖν ἃ λέγεις σὺ πάντα συγχωρεῖν δοκεῖ.ἀλλ᾽ ἴθι μεθ᾽ ἡμῶν αὐτὸς ἐς τὸν οὐρανόν,ἵνα τὴν Βασίλειαν καὶ τὰ πάντ᾽ ἐκεῖ λάβῃς.</dd></dl>
<dl><dt><span id="index.xml-sp-id2699547"><!--anchor--></span>Πισθέταιρος</dt><dd>ἐς καιρὸν ἆρα κατεκόπησαν οὑτοιὶἐς τοὺς γάμους.</dd></dl>
<dl><dt><span id="index.xml-sp-id2699561"><!--anchor--></span>Ἡρακλῆς</dt><dd>βούλεσθε δῆτ᾽ ἐγὼ τέως<span class="linenum">1690</span>ὀπτῶ τὰ κρέα ταυτὶ μένων; ὑμεῖς δ᾽ ἴτε.</dd></dl>
<dl><dt><span id="index.xml-sp-id2699579"><!--anchor--></span>Ποσειδῶν</dt><dd>ὀπτᾷς τὰ κρέα; πολλήν γε τενθείαν λέγεις.οὐκ εἶ μεθ᾽ ἡμῶν;</dd></dl>
<dl><dt><span id="index.xml-sp-id2699594"><!--anchor--></span>Ἡρακλῆς</dt><dd>εὖ γε μέντἂν διετέθην.</dd></dl>
<dl><dt><span id="index.xml-sp-id2699605"><!--anchor--></span>Πισθέταιρος</dt><dd>ἀλλὰ γαμικὴν χλανίδα δότω τις δεῦρό μοι.</dd></dl></div>
  </body>
</html>
