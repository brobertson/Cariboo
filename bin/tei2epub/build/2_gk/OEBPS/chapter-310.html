<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. </title>
  </head>
  <body>
    <div class="chapter" id="id2571731"><h2>1. </h2>
                  
                    <div class="citquote">Κοίρανος . . . Πάριος γὰρ ὢν τὸ γένος ἐν Βυζαντίῳ δελφίνων
                      βόλον, ἐνσχεθέντων σαγήνῃ καὶ κινδυνευόντων κατακοπῆναι, πριάμενος
                      μεθῆκε πάντας. ὀλίγῳ δὲ ὕστερον ἔπλει πεντηκόντορον ἔχων, ὥς
                      φασι, Μιλησίων ἄνδρας ἄγουσαν, ἐν δὲ τῷ μεταξὺ
                      Νάξου καὶ Πάρου πορθμῷ τῆς νεὼς ἀνατραπείσης καὶ τῶν ἄλλων
                      διαφθαρέντων, ἐκεῖνον λέγουσι δελφῖνος ὑποδραμόντος αὐτῷ καὶ
                      ἀνακουφίζοντος ἐξενεχθῆναι τῆς Σικύνθου κατὰ σπήλαιον, ὃ δείκνυται
                      μέχρι νῦν καὶ καλεῖται Κοιράνειον. ἐπὶ τούτῳ δὲ λέγεται ποιῆσαι
                      τὸν Ἀρχίλοχον· Π̔εντήκοντ᾽ ἀνδρῶν᾽ κτλ. ἐπεὶ δὲ ὕστερον
                      ἀποθανόντος αὐτοῦ τὸ σῶμα πλησίον τῆς θαλάττης οἱ προσήκοντες
                      ἔκαον, ἐπεφαίνοντο πολλοὶ δελφῖνες παρὰ τὸν αἰγιαλόν, ὥσπερ
                      ἐπιδεικνύντες ἑαυτοὺς ἥκοντας ἐπὶ τὰς ταφάς, καὶ παραμείναντες
                      ἄχρι οὗ συνετελέσθησαν.</div>
                    <div class="citbibl">(πλυτ. σολλ. αν. 36)</div>
                  
                </div>
  </body>
</html>
