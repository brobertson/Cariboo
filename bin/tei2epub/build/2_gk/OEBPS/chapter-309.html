<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. </title>
  </head>
  <body>
    <div class="chapter" id="id2571648"><h2>1. </h2>
                  
                    <div class="citquote">Κοίρανος ὄνομα, τὸ γένος ἐκ Παρου, δελφίνων τινῶν ἐν
                      Βυζαντίῳ βόλῳ περιπεσόντων καὶ ἑαλωκότων, δοὺς ἀργύριον οἱονεὶ
                      λύτρα τοῖς ἠγρευκόσιν ἀφῆκεν αὐτοὺς ἐλευθέρους, ἀνθ᾽ ὧν τὴν
                      χάριν ἀπείληφεν. ἔπλει γοῦν ποτε πεντηκόντορον ἔχων, ὡς λόγος,
                      Μιλησίους τινὰς ἄγουσαν ἄνδρας, ἐν δὲ τῷ μεταξὺ &lt;Νάξου
                      καὶ &gt; Πάρου πορθμῷ τῆς νεὼς ἀνατραπείσης
                      καὶτῶν ἄλλων διαφθαρέντων, τὸν Κοίρανον ἔσωσαν δελφῖνες· ὑπὲρ
                      ἧς εἶχον εὐεργεσίας φθάσαντες τὴν ἴσην
                      ἀντιδιδόντες. καὶ ἔνθα ἐξενήξαντο ὀχοῦντες αὐτὸν ἄκρα δείκνυται
                      καὶ ὕπαντρος πέτρα, καὶ καλεῖται ὁ χῶρος Κοιράνειος. χρόνῳ δὲ
                      ὕστερον τεθνεῶτα τόνδε τὸν Κοίρανον θαλάττης πλησίον ἔκαον. εἶτα
                      μέντοι αἰσθόμενοί πόθεν οἱ δελφῖνες ἠθροίσθησαν, ὥσπερ οὖν ἐπὶ
                      τὸ κῆδος ἥκοντες, καὶ ἐς ὅσον ἡ πυρὰ ἐνήκμαζε καομένη,
                      παρέμειναν ὡς φίλῳ φίλος πιστός. εἶτα μέντοι κατασβεσθείσης οἵδε
                      ἀπενήξαντο.</div>
                    <div class="citbibl">(αελ. ν.α. 8.3)</div>
                  
                </div>
  </body>
</html>
