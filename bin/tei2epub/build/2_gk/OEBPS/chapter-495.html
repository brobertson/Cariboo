<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. iambic</title>
  </head>
  <body>
    <div class="chapter" id="id2589565"><h2>1. iambic</h2>
              
                <div class="citquote">μετὰ τὴν ἐν Πλαταιαῖς μάχην· περὶ δὲ θυσίας
                  ἐρομένοις αὐτοῖς ἀνεῖλεν ὁ Πύθιος Διὸς Ἐλευθερίου βωμὸν
                  ἱδρύσασθαι, θῦσαι δὲ μὴ πρότερον ἢ τὸ κατὰ τὴν χώραν πῦρ
                  ἀποσβέσαντας ὡς ὑπὸ τῶν βαρβάρων μεμιασμένον ἐναύσασθαι καθαρὸν ἐκ
                  Δελφῶν ἀπὸ τῆς κοινῆς ἑστίας. οἱ μὲν οὖν ἄρχοντες τῶν Ἑλλήνων
                  περιϊόντες εὐθὺς ἠνάγκαζον ἀποσβεννύναι τὰ πυρὰ πάντα τοὺς χρωμένους,
                  ἐκ δὲ Πλαταιέων Εὐχίδας ὑποσχόμενος ὡς ἐνδέχεται τάχιστα κομιεῖν τὸ
                  παρὰ τοῦ θεοῦ πῦρ ἧκεν εἰς Δελφούς. ἁγνίσας δὲ τὸ σῶμα καὶ
                  περιρρανάμενος ἐστεφανώσατο δάφνῃ, καὶ λαβὼν ἀπὸ τοῦ βωμοῦ τὸ πῦρ
                  δρόμῳ πάλιν εἰς τὰς Πλαταιὰς ἐχώρει καὶ πρὸ ἡλίου δυσμῶν ἐπανῆλθε,
                  τῆς αὐτῆς ἡμέρας χιλίους σταδίους κατανύσας. ἀσπασάμενος δὲ τοὺς
                  πολίτας καὶ τὸ πῦρπαραδοὺς εὐθὺς ἔπεσε καὶ μετὰ μικρὸν ἐξέπνευσεν.
                  ἀγάμενοι δ᾽ αὐτὸν οἱ Πλαταιεῖς ἔθαψαν ἐν τῷ ἱερῷ τῆς Εὐκλείας
                  Ἀρτεμιδος, ἐπιγράψαντες τόδε τὸ τετράμετρον· 
                    <div class="citquote">
                      εὐχίδας Πυθῶδε θρέξας ἦλθε τᾷδ᾽ αὐθάμερον.<span id="Notep.262.n.1"><!--anchor--></span> [Note: ]
                    </div>
                    <div class="citbibl">(ξυρφραγ.αδεσποτα-001.26)</div>
                  
                </div>
                <div class="citbibl">(πλυτ. ϝιτ. αριστιδ. 20)</div>
              
            </div>
  </body>
</html>
