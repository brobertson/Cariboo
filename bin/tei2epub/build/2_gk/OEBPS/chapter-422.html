<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <link href="stylesheet.css" type="text/css" rel="stylesheet"/>
  <head>
    <title>1. iambic</title>
  </head>
  <body>
    <div class="chapter" id="id2582418"><h2>1. iambic</h2>
              
                <div class="citquote">ψόγος γυναικῶν, ἔτι καὶ π. γάμου· Σημωνίδου· 
                    <div class="citquote">
                      Χωρὶς γυναικὸς θεὸς ἐποίησεν νόον
                      τὰ πρῶτα. τὴν μὲν ἐξ ὑὸς τανύτριχος,
                      τῇ πάντ᾽ ἀν᾽ οἶκον βορβόρῳ πεφυρμένα
                      ἄκοσμα κεῖται καὶ κυλινδεῖται χαμαί·
                      <span class="linenum">5</span>αὐτὴ δ᾽ ἄλουτος ἀπλύτοις τ᾽ ἐν εἵμασιν
                      ἐν κοπρίῃσιν ἡμένη πιαίνεται.
                      τὴν δ᾽ ἐξ ἀλιτρῆς θεὸς ἔθηκ᾽ ἀλώπεκος
                      γυναῖκα πάντων ἴδριν· οὐδέ μιν κακῶν
                      λέληθεν οὐδὲν οὐδὲ τῶν ἀμεινόνων.
                      <span class="linenum">10</span>τὸ μὲν γὰρ αὐτῶν εἶπε πολλάκις κακόν,
                      τὸ δ᾽ ἐσθλόν· ὀργὴν δ᾽ ἄλλοτ᾽ ἀλλοίην ἔχει.
                      τὴν δ᾽ ἐκ κυνὸς λιτ οε ργόν, αὐτομήτορα,
                      ἣ πάντ᾽ ἀκοῦσαι, πάντα δ᾽ εἰδέναι θέλει,
                      πάντη δὲ παπταίνουσα καὶ πλανωμένη
                      <span class="linenum">15</span>λέληκεν, ἢν καὶ μηδὲν ἀνθρώπων ὁρᾷ.
                      παύσειε δ᾽ ἄν μιν οὔτ᾽ ἀπειλήσας ἀνὴρ
                      οὐδ᾽ εἰ χολωθεὶς ἐξαράξειεν λίθῳ
                      ὀδόντας, οὔτ᾽ ἂν μειλίχως μυθεύμενος,
                      οὐδ᾽ εἰ παρὰ ξείνοισιν ἡμένη τύχῃ·
                      <span class="linenum">20</span>ἀλλ᾽ ἐμπέδως ἄπρηκτον αὐονὴν ἔχει.
                      τὴν δὲ πλάσαντες γηΐνην Ὀλύμπιοι
                      ἔδωκαν ἀνδρὶ πηρόν· οὔτε γὰρ κακὸν
                      οὔτ᾽ ἐσθλὸν οὐδὲν οἶδε τοιαύτη γυνή·
                      ἔργον δὲ μοῦνον ἐσθίειν ἐπίσταται·
                      <span class="linenum">25</span>κοὐδ᾽ ἢν κακὸν χειμῶνα ποιήσῃ θεός,
                      ῥιγῶσα δίφρον ἆσσον ἕλκεται πυρός.
                      τὴν δ᾽ ἐκ θαλάσσης, ἣ δὔ ἐν φρεσὶν νοεῖ·
                      τὴν μὲν γελᾷ τε καὶ γέγηθεν ἡμέρην·
                      ἐπαινέσει μιν ξεῖνος ἐν δόμοις ἰδών·
                      <span class="linenum">30</span>ὁὐκ ἔστιν ἄλλη τῆσδε λωΐων γυνὴ
                      ἐν πᾶσιν ἀνθρώποισιν οὐδὲ καλλίων·᾽
                      τὴν δ᾽ οὐκ ἀνεκτὸς οὔτ᾽ ἐν ὀφθαλμοῖς
                        ἰδεῖν
                      οὔτ᾽ ἆσσον ἐλθεῖν, ἀλλὰ μαίνεται τότε
                      ἄπλητον ὥσπερ ἀμφὶ τέκνοισιν κύων·
                      <span class="linenum">35</span>ἀμείλιχος δὲ πᾶσι κἀποθυμίη
                      ἐχθροῖσιν ἶσα καὶ φίλοισι γίγνεται·
                      ὥσπερ θάλασσα πολλάκις μὲν ἀτρεμὴς
                      ἕστηκ᾽ ἀπήμων χάρμα ναύτῃσιν μέγα
                      θέρ εο ς ἐν ὥρῃ, πολλάκις δὲ μαίνεται
                      <span class="linenum">40</span>βαρυκτύποισι κύμασιν φορευμένη·
                      ταύτῃ μάλιστ᾽ ἔοικε τοιαύτη γυνὴ
                      ὀργήν, φυὴν δὲ πόντος οὐκ ἄλλην ἔχει.
                      τὴν δ᾽ ἐκ σταδαίης καὶ παλιντριβέος ὄνου,
                      ἣ σύν τ᾽ ἀνάγκῃ σύν τ᾽ ἐνιπῇσιν μόγις
                      <span class="linenum">45</span>ἔρεξεν ὦν ἅπαντα καὶ πονήσατο
                      ἄρεκτα· τόφρα δ᾽ ἐσθίει μὲν ἐν μυχῷ
                      προνὺξ προῆμαρ, ἐσθίει δ᾽ ἐν ἐσχάρῃ·
                      ὁμῶς δὲ καὶ πρὸς ἔργον ἀφροδίσιον
                      ἐλθόνθ᾽ ἑταῖρον ὁντινῶν ἐδέξατο.
                      <span class="linenum">50</span>τὴν δ᾽ ἐκ γαλῆς, δύστηνον οἰζυρὸν γένος·
                      κείνῃ γὰρ οὔ τι καλὸν οὐδ᾽ ἐπίμερον
                      πρόσεστιν οὐδὲ τερπνὸν οὐδ᾽ ἐράσμιον·
                      εὐνῆς δ᾽ ἀληνής ἐστιν ἀφροδισίης,
                      τὸν δ᾽ ἄνδρα τὸν παρόντα ναυσίῃ διδοῖ·
                      <span class="linenum">55</span>κλέπτουσα δ᾽ ἔρδει πολλὰ γείτονας κακά,
                      ἄθυστα δ᾽ ἰρὰ πολλάκις κατεσθίει.
                      τὴν δ᾽ ἵππος ἁβρὴ χαιτέεσσ᾽ ἐγείνατο,
                      ἣ δούλἰ ἔργα καὶ δύην περιτρέπει,
                      κοὔτ᾽ ἂν μύλης ψαύσειεν οὔτε κόσκινον
                      <span class="linenum">60</span>ἄρειεν οὔτε κόπρον ἐξ οἴκου βάλοι,
                      οὔτε πρὸς ἰπνὸν ἀσβόλην ἀλευμένη
                      ἵζοιτ᾽· ἀνάγκῃ δ᾽ ἄνδρα ποιεῖται φίλον.
                      λοῦται δὲ πάσης ἡμέρης ἄπο ῥύπον
                      δίς, ἄλλοτε τρίς, καὶ μύροις ἀλείφεται·
                      <span class="linenum">65</span>αἰεὶ δὲ χαίτην ἐκτενισμένην φορεῖ
                      βαθεῖαν ἀνθέμοισιν ἐσκιασμένην.
                      καλὸν μὲν ὦν θέημα τοιαύτη γυνὴ
                      ἄλλοισι, τῷ δ᾽ ἔχοντι γίγνεται κακόν
                      ἢν μή τις ἢ τύραννος ἢ σκηπτοῦχος ᾖ,
                      <span class="linenum">70</span>ὅστις τοιούτοις θυμὸν ἀγλαΐζεται.
                      τὴν δ᾽ ἐκ πιθήκου· τούτο δὴ διακριδὸν
                      Ζεὺς ἀνδράσιν μέγιστον ὤπασεν κακόν·
                      αἴσχιστα μὲν πρόσωπα· τοιαύτη γυνὴ
                      εἶσιν δἰ ἄστ εο ς πᾶσιν ἀνθρώποις γέλως·
                      <span class="linenum">75</span>ἐπ᾽ αὐχένα βραχεῖα κινεῖται μόγις,
                      ἄπυγος, αὐόκωλος· αἳ τάλας
                        ἀνήρ,
                      ὅστις κακὸν τοιοῦτον ἀγκαλίζεται.
                      δήν εα δὲ πάντα καὶ τρόπους ἐπίσταται,
                      ὥσπερ πίθηκος, οὐδέ οἱ γέλως μέλει.
                      <span class="linenum">80</span>οὐδ᾽ ἄν τιν᾽ εὖ ἔρξειεν, ἀλλὰ τοῦθ᾽ ὁρᾷ,
                      καὶ τοῦτο πᾶσαν ἡμέρην βουλεύεται,
                      ὅκως τιν᾽ ὡς μέγιστον ἔρξειεν κακόν.
                      τὴν δ᾽ ἐκ μελίσσης· τήν τις εὐτυχεῖ λαβών·
                      κείνῃ γὰρ οἴῃ μῶμος οὐ προσιζάνει,
                      <span class="linenum">85</span>θάλλει δ᾽ ὑπ᾽ αὐτῆς κἀπαέξεται βίος·
                      φίλη δὲ σὺν φιλεῦντι γηράσκει πόσι,
                      τεκοῦσα καλὸν κοὐνομάκλυτον γένος·
                      κἀριπρεπὴς μὲν ἐν γυναιξὶ γίγνεται
                      πάσῃσι, θείη δ᾽ ἀμφιδέδρομεν χάρις·
                      <span class="linenum">90</span>οὐδ᾽ ἐν γυναιξὶν ἥδεται καθημένη,
                      ὅκου λέγουσιν ἀφροδισίους λόγους.
                      τοίας γυναῖκας ἀνδράσιν χαρίζεται
                      Ζεὺς τὰς ἀρίστας καὶ πολυφραδεστάτας·
                      τὰ δ᾽ ἄλλα φῦλα ταῦτα μηχανῇ Διὸς
                      <span class="linenum">95</span>ἔστιν τε πῆμα, καὶ πάρ᾽ ἀνδράσιν
                        μένει.
                      ζεὺς γὰρ μέγιστον τοῦτ᾽ ἐποίησεν κακόν,
                      γυναῖκας. ἤν τι καὶ δοκῶσιν ὠφελεῖν,
                      ἔχοντί τῳ μάλιστα γίγνεται κακόν·
                      οὐ γάρ κοτ᾽ εὔφρων ἡμέρην διέρχεται
                      <span class="linenum">100</span>ἅπασαν, ὅστις σὺν γυναικὶ νάσσεται·
                      οὐδ᾽ αἶψα λιμὸν οἰκίης ἀπώσεται,
                      ἐχθρὸν συνοικητῆρα, δυσμενέα θεόν.
                      ἀνὴρ δ᾽ ὅταν μάλιστα θυμηδεῖν δοκῇ
                      κατ᾽ οἶκον ἢ θ εο ῦ μοῖραν ἢ ν᾽θρώπου χάριν,
                      <span class="linenum">105</span>εὑροῦσα μῶμον ἐς μάχην κορύσσεται.
                      ὅκου γυνὴ γάρ ἐστιν, οὐδ᾽ ἐς οἰκίην
                      ξεῖνον μολόντα προφρόνως δεχοίατο.
                      ἥτις δέ τοι μάλιστα σωφρονεῖν δοκεῖ,
                      αὕτη μέγιστα τυγχάνει λωβωμένη·
                      <span class="linenum">110</span>κεχηνότος γὰρ ἀνδρὸς -- οἱ δὲ γείτονες
                      χαίρουσ᾽ ὁρῶντες καὶ τόν, ὡς ἁμαρτάνει.
                      τὴν ἣν δ᾽ ἕκαστος αἰνέσει μεμνημένος
                      γυναῖκα, τὴν δὲ τοὐτέρου μωμήσεται·
                      ἴσην δ᾽ ἔχοντες μοῖραν οὐ γιγνῴσκουεν.
                      <span class="linenum">115</span>Ζεὺς γὰρ μέγιστον τοῦτ᾽ ἐποίησεν κακόν,
                      καὶ δεσμὸν ἀμφέθηκεν ἀρρήκτου πέδης,
                      ἐξ οὗ τε τοὺς μὲν Ἀΐδης ἐδέξατο
                      γυναικὸς εἵνεκ᾽ ἀμφιδηριωμένους.
                    </div>
                    <div class="citbibl">(ξυρφραγ.τλγ-0260.7)</div>
                  
                </div>
                <div class="citbibl">(στοβ. φλ. 73. 61)</div>
              
            </div>
  </body>
</html>
