<html xmlns="http://www.w3.org/1999/xhtml" xmlns:xhtml="http://www.w3.org/1999/xhtml">
  <head>
    <title>1. choral</title>
  </head>
  <body>
    <div class="chapter" id="id2359322"><h2>1. choral</h2>
<div class="chapter" id="id2359335"><h3>1.1. strophe</h3>
<dl><dt><span id="index.xml-sp-id2829076"><!--anchor--></span>Χορός</dt><dd><div class="l">Ἔρως ἀνίκατε μάχαν, Ἔρως, ὃς ἐν κτήμασι πίπτεις,</div><div class="l">ὃς ἐν μαλακαῖς παρειαῖς νεάνιδος ἐννυχεύεις,</div><div class="l">φοιτᾷς δ᾽ ὑπερπόντιος ἔν τ᾽ ἀγρονόμοις αὐλαῖς·</div><div class="l">καί σ᾽ οὔτ᾽ ἀθανάτων φύξιμος οὐδεὶς</div><div class="l">οὔθ᾽ ἁμερίων σέ γ᾽ ἀνθρώπων.  ὁ δ᾽ ἔχων μέμηνεν.</div></dd></dl></div>
<div class="chapter" id="id2359419"><h3>1.2. antistrophe</h3>
<dl><dt><span id="index.xml-sp-id2829127"><!--anchor--></span>Χορός</dt><dd><div class="l">σὺ καὶ δικαίων ἀδίκους φρένας παρασπᾷς ἐπὶ λώβᾳ,</div><div class="l">σὺ καὶ τόδε νεῖκος ἀνδρῶν ξύναιμον ἔχεις ταράξας·</div><div class="l">νικᾷ δ᾽ ἐναργὴς βλεφάρων ἵμερος εὐλέκτρου</div><div class="l">νύμφας, τῶν μεγάλων πάρεδρος ἐν ἀρχαῖς</div><div class="l">θεσμῶν.  ἄμαχος γὰρ ἐμπαίζει θεὸς, Ἀφροδίτα.</div></dd></dl></div>
<div class="chapter" id="id2359502"><h3>1.3. anapests</h3>
<dl><dt><span id="index.xml-sp-id2829177"><!--anchor--></span>Χορός</dt><dd><div class="l">νῦν δ᾽ ἤδη ᾽γὼ καὐτὸς θεσμῶν</div><div class="l">ἔξω φέρομαι τάδ᾽ ὁρῶν ἴσχειν δ᾽</div><div class="l">οὐκέτι πηγὰς δύναμαι δάκρυ</div><div class="l">τὸν παγκοίτην ὅθ᾽ ὁρῶ θάλαμον</div><div class="l">τήνδ᾽ Ἀντιγόνην ἀνύτουσαν.</div></dd></dl></div>
</div>
  </body>
</html>
